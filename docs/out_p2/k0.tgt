# U této věty je možnost udělat si přestávku mezi korekturou. (0)
Poprvé se podařilo zaznamenat, jak černá díra „polyká a trhá“ hvězdu
Poprvé jsme dokázali zachytit událost, kdy gigantická černá díra „roztrhala“ hvězdu.
Jak uvedli vědci v Astrofyzikálním deníku, ve vzdálenosti 375 milionů světelných let jsme zaznamenali hvězdu přibližně stejné velikosti jako naše Slunce, která se spirálovitě kroutila a byla postupně pohlcována gravitačním tahem supermasivní černé díry.
Následně hvězda zmizela. Došlo k tomu při ojedinělém kosmickém jevu, kterému astronomové říkají slapové trhání.
Planetární dalekohled NASA, Transiting Exoplanet Survey Satellite – TESS – poprvé detailně zachytil celý průběh tohoto jevu od začátku do konce.
K odhalení tohoto jevu použili astronomové celosvětovou síť dalekohledů. Následně událost sledovali s pomocí TESS, jehož stálé pozorovací zóny určené k hledání vzdálených planet zachytily začátek celé bouřlivé události.
Thomas Holoien, astronom Carnegieho institutu pro vědu, který výzkum vedl, k tomu uvedl: „Aby člověk ve vědě uspěl, musí být dobrý a ještě k tomu musí mít štěstí. A to se nám tentokrát opravdu povedlo.“
Když se hvězda ocitne příliš blízko některé ze supermasivních černých děr, které se nachází ve středu většiny galaxií včetně „naší“ Mléčné dráhy, tak ji černá díra doslova vcucne.
Neuvěřitelně silné gravitační síly černé díry roztrhají hvězdu na kusy, přičemž část jejího materiálu je vymrštěna do vesmíru a zbytek do černé díry. Při tomto „polykání“ hvězdy se vytvoří kotouč horkého, jasného plynu.
Holoien k tomu ještě dodal: „Konkrétně jsme schopni změřit rychlost, s jakou se po rozjasnění rozjasňuje, a také jsme zaznamenali pokles teploty a jasu, který je zcela unikátní.“
# U této věty je možnost udělat si přestávku mezi korekturou. (1)
Dodatek č. 1 k dohodě o pronájmu bytu ze dne 13. května 2016
V den, měsíc a rok uvedených níže se Marta Burešová, r. č. 695604/3017 Adresa: Radimova 8, Praha 6, 169 00 jako pronajímatel na jedné straně (dále jen „pronajímatel“) a Karolína Černá, i. č. 136205/891 Adresa: Alfrédova 13, Praha 4, 142 00 jako nájemce na druhé straně (dále jen „nájemce“), společně také označovány jako „smluvní strany“, dohodly na Dodatku č. 1 k Dohodě o pronájmu bytu ze dne 13. května 2016 (dále jen „Dodatek č. 1“)
I.
Úvodní ustanovení
Dne 13. května 2016 uzavřel pronajímatel a nájemce smlouvu o pronájmu bytu, podle níž pronajímatel poskytuje nájemci byt č. 4 (plocha 49 m²) o velikosti 1+1/L v přízemí domu v Praze 4, ulice Alfrédova 13, 142 00, Kamýk (dále jen „daný byt“ a „smlouva o pronájmu“), včetně vybavení, jak je uvedeno v dohodě o pronájmu.
Majitelem daného bytu je bytové družstvo „Společenství vlastníků domu Alfrédova 13, Praha 4“, ID: 123 45 678, se sídlem v Praze 4, Alfrédova 13, poštovní směrovací číslo: 142 00 (dále jen „bytové družstvo“).
Na základě prohlášení učiněného pronajímatelem v nájemní smlouvě vyjádřil manžel pronajímatele (Martin Bureš, r. č.: 760305/3920) svůj souhlas s uzavřením smlouvy o pronájmu bytu před podepsáním této smlouvy.
Podpisem Dodatku č. 1 pronajímatel prohlašuje, že manžel s Dodatkem č. 1. taktéž souhlasí.
V článku III smlouvy o pronájmu, „Podmínky pronájmu“, se pronajímatel a nájemce dohodli, že bude daný byt pronajat na dobu určitou, a to od 13. května 2016 do 31. prosince 2018.
II.
Předmět Dodatku č. 1
Vzhledem k tomu, že obě smluvní strany mají zájem pokračovat ve vztahu stanoveném smlouvou o pronájmu, souhlasily s prodloužením nájemní smlouvy o další dva roky, tj. nájemce má právo byt používat do 31. prosince 2020.
Ostatní ustanovení smlouvy o pronájmu zůstávají nezměněna.
III.
Závěrečná ustanovení
Dodatek č. 1 nabývá účinku dnem podpisu obou smluvních stran.
Dodatek č. 1 je vyhotoven a podepsán ve 2 (slovy: dvou) kopiích, z nichž každý je platný originál.
Každá ze smluvních stran obdrží jednu kopii.
V případě, že jakékoli ustanovení Dodatku č. 1 je nebo se stane neplatným či neúčinným, neovlivňuje to platnost nebo účinnost ostatních ustanovení Dodatku č. 1.
V takovém případě se smluvní strany zavazují nahradit neplatná nebo neúčinná ustanovení Dodatku č. 1 ustanovením, které je platné a účinné a které je nejvíce v souladu s účelem Dodatku č. 1.
Dodatek č. 1 je dvojjazyčný.
V případě sporu je rozhodující česká verze.
Smluvní strany Dodatku č. 1 prohlašují, že Dodatek č. 1 přečetli, že souhlasí s jeho obsahem a že byl Dodatek č. 1 uzavřen svobodně, vážně, a za příznivých podmínek pro obě strany.
Na důkaz těchto skutečností připojí obě smluvní strany této dohody svůj vlastnoruční podpis.
V Praze, 31. prosince 2018.
.....................
Karolína Černá, Nájemce
.....................
Marta Burešová, Pronajímatel
# U této věty je možnost udělat si přestávku mezi korekturou. (2)
Díla z užšího výběru letošního ročníku Turnerovy ceny budou od zítřka k vidění v Margate, na programu bude brexit.
Kolumbijský umělec Oscar Murillo ve svém díle „surge (social cataracts)“ zobrazuje lidi hledící k Severnímu moři. Ve výhledu na moře a na protilehlý kontinent Evropy jim však brání tmavé plátno, které skrz trhlinu propouští pouhý střípek toho, co leží za ním.
Dílo je jedním ze čtyř adeptů na prestižní uměleckou cenu, která je udělována každoročně a často je předmětem sporů. Vyhlašuje se od roku 1984 a jejím držitelem se může stát umělec, který žije v Británii nebo se zde narodil.
Kurátorka Fiona Parryová uvedla, že Murillův výtvor pojednává o současné politické a socioekonomické situaci ve Velké Británii. Skupina papírových figur představuje globalizovanou pracovní sílu, zatímco černá látka je symbolem „temnoty, která v současnosti panuje ve Velké Británii i na celém světě“.
„Myslím si, že zakrytí výhledu, pohledu ven a vlastně kamkoliv, má hlubší význam. A pak je tu gesto v podobě zabránění průchodu světla. Ale řekla bych, že i tak je tu jakýsi záblesk naděje - v plátně je trhlina, která nám umožňuje na obzoru spatřit moře,“ dodala.
Umělecký videoklip Helen Cammockové „A Long Note“ zase zkoumá přehlíženou roli žen z města Derry/Londonderry v Severním Irsku v období hnutí za občanská práva, které vypuklo v roce 1968. Dotýká se rovněž celosvětových třídních, rasových a genderových bojů na konci šedesátých let.
Všechna díla budou od 28. září do 12. ledna 2020 vystavena v galerii Turner Contemporary města Margate a vítěz Turnerovy ceny za rok 2019 bude vyhlášen 3. prosince na slavnostním udílení.
Toto ocenění získalo svůj název po krajináři J. M. W. Turnerovi, který žil v 19. století, a dostalo do povědomí lidí talenty jako Grayson Perry, Damien Hirst nebo Steve McQueen, režisér filmu 12 let v řetězech.
# U této věty je možnost udělat si přestávku mezi korekturou. (3)
ÚVOD
Rozvíjející se společenství obyvatel Evropy je hnací silou přeshraniční spolupráce jako součástí širší územní spolupráce, která existuje již více než 20 let.
Nechme toto společenství pronést úvodní slovo této společné zprávy nejvyšších kontrolních institucí dvou sousedících států:
„Okolo 185 miliónů občanů EU, tedy 37 % populace, žije v pohraničních oblastech.
Tyto okrajové oblasti jsou obvykle málo rozvinuté a přehlížené, důvodem je často jejich temná historie.
Hlavním cílem přeshraniční spolupráce je zamezit tomu, aby byly hranice vnímány jako administrativní, právní a fyzická bariéra a vyřešit problémy týkající se nevyužitého potenciálu těchto oblastí.
Programy pokrývají různé pohraniční regiony: některé programy se zabývají přímořskými oblastmi, další se pak zaměřují na vnitrozemské hranice v rámci EU nebo na hranice sdílené s kandidátskými státy.
Většina programů je bilaterálních, s výjimkou některých, které zahrnují více než dva sousední státy (např. Jihobaltský program).
Doba trvání programů je sedm let. V tomto období je z rozpočtu EU na tyto programy vyčleněno celkem 5,7 mld. eur.
„Mezi činnosti programu patří: Stavby a přestavby přeshraničních silnic, cyklostezek a mostů, Investování do přeshraničních systémů nakládání s odpadem, zdravotnických a výzkumných zařízení, protipovodňových opatření, atd., Společná správa přírodních lokalit a turistických atrakcí, Rozvoj společných služeb pro místní obyvatelstvo, Poradenství v oblasti nezaměstnanosti, a nakonec Vytváření tematických sítí a klastrů pro inovace.
Finanční podpora projektů je udělena pod podmínkou, že organizace z obou stran hranice, mezi které patří např. regionální úřady, univerzity či malé a střední podniky, se spojí za účelem realizace projektů, které vycházejí z potřeb hraničního regionu.
Představitelé spolupracujících regionů, důležitých ministerstev a dalších místních partnerů se pravidelně scházejí a rozhodují o tom, který projekt bude podpořen.
Tento neobvyklý systém by měl vést k udržitelné spolupráci, která bude pokračovat i poté, co bude program ukončen.
Finanční podpora projektů je udělena pod podmínkou, že partneři z obou stran hranice budou spolupracovat způsobem, kdy splní alespoň dvě z následujících kritérií: společné financování, společný personál, společná příprava, společná realizace projektu.
V rámci spolupráce jsou úkoly a zodpovědnost za přípravu, realizaci, financování a kontrolu činnosti jasně definované a rovnoměrně rozdělené příslušným partnerům.
Hlavní body spolupráce jsou: společná volba vedoucího partnera, společná příprava projektu a žádostí, uzavření společné dohody o partnerství podepsané všemi partnery, převzetí plné zodpovědnosti za realizaci projektu vedoucím partnerem, příjem celkových plateb vedoucím partnerem, který provádí jejich následný převod příslušným partnerům.
Podpora je udělena způsobilým projektům realizovaným v regionech a vojvodstvích přilehlých ke společné hranici.
# U této věty je možnost udělat si přestávku mezi korekturou. (4)
Proč The Times zveřejnily totožnost oznamovatele
Ve čtvrtek noviny The Times zveřejnily exkluzivní podrobnosti o totožnosti oznamovatele, jehož prohlášení vedlo tento týden demokraty k zahájení procesu impeachmentu proti prezidentu Trumpovi. (Článek informoval o tom, že oznamovatel pracuje pro C.I.A. a předtím údajně pracoval v Bílém domě, kde byl expertem na Ukrajinu.)
Mnoho čtenářů, včetně těch, kteří pracují v oblasti národní bezpečnosti a zpravodajských služeb, kritizovalo rozhodnutí novin tyto podrobnosti zveřejnit s tím, že to může ohrozit život dotyčné osoby a odradit další případné oznamovatele.
Jejich obavy jsme přednesli Deanu Baquetovi, šéfredaktorovi The Times, který na ně reagoval v diskusi se čtenářským centrem:
Prezident a někteří z jeho příznivců zpochybnili důvěryhodnost oznamovatele a jím dodané informace, které vyvolaly proces impeachementu. Sám prezident označil zprávu oznamovatele za „politickou fušeřinu“.
Rozhodli jsme se o oznamovateli zveřejnit jen omezené informace, včetně skutečnosti, že pracuje pro nepolitickou organizaci a že jeho oznámení je založeno na důvěrné znalosti a pochopení Bílého domu, protože jsme chtěli poskytnout čtenářům informace, díky kterým si vytvoří vlastní úsudek o jeho důvěryhodnosti.
# U této věty je možnost udělat si přestávku mezi korekturou. (5)
Čína tvrdí, že nikdy neválčila ani nenapadla cizí zemi
Čína v pátek prohlásila, že nikdy nezpůsobila „žádnou válku ani konflikt“ ani že nikdy „nenapadla sebemenší kousek“ žádné cizí země. Ani slovem se nezmínila o válce s Indií v roce 1962.
„Čína se vždy snažila o řešení všech územních i námořních sporů jednáním a konzultacemi,“ říká oficiální bílá kniha, která byla vydána čtyři dny před 1. říjnem, kdy země oslaví výročí 70 let vládnutí komunistické strany Číny (CPC).
„Čína reálnými kroky chrání světový mír. Za posledních 70 let Čína nevyvolala ani jednu válku či konflikt, ani nezaútočila na sebemenší kousek cizí země,“ uvedl článek s názvem „Čína a svět v nové éře“.
Bílá kniha, která zdůrazňuje „pokojný růst“ CPS, se vůbec nezmiňuje o krvavé válce s Indií v roce 1962 a o obrovských územích okupovaných Čínou, zejména v oblasti Aksai Čin.
Spor o čínsko-indickou hranici, včetně 3 488 km dlouhé tzv. linie aktuální kontroly, kde neexistuje oboustranně uznaná hranice, se dodnes nepodařilo vyřešit. Čína si rovněž nárokuje Arunáčalpradéš, jako součást jižního Tibetu, s čímž Indie nesouhlasí,
Obě země zatím uspořádaly 21 kol jednání svých zvláštních zástupců, aby spor o hranice vyřešily.
Kromě války v roce 1962 došlo mezi Indií a Čínou v roce 2017 k velkým vojenským manévrům v Doklamu, když se Lidová osvobozenecká armáda (PLA) pokusila vybudovat silnici blízko úzkého koridoru Kuřecí krk, který náleží Indii. To by umožnilo spojení se severovýchodními státy v oblasti, ke které vznáší nároky i Bhútán.
Spor se nakonec podařilo vyřešit diplomaticky a obě strany stáhly své vojáky.
Čína vedla v roce 1979 velký vojenský konflikt s Vietnamem. Čína si nárokuje svrchované právo nad celým Jihočínským mořem. Vietnam, Malajsie, Filipíny, Brunej a Tchaj-wan mají protinároky.
„Čína dosáhla úplného vyřešení problémů s vymezením pozemních hranic s 12 ze 14 zemí, s nimiž sousedí a vymezila námořní hranici Číny a Vietnamu v Beibuském zálivu,“ uvádí bílá kniha a dodává, že od reformy a otevření v roce 1978 země snížila stav svých ozbrojených sil „o více než čtyři miliony“.
Čínská armáda čítající dva miliony mužů však nadále zůstávají nejpočetnější na světě.
# U této věty je možnost udělat si přestávku mezi korekturou. (6)
DOPORUČENÍ
Společné doporučení NKÚ a NIK se týká zlepšení monitorovacího systému konkrétně důsledným přidělováním řádných monitorovacích ukazatelů pro všechny specifické cíle prioritní osy operačního programu.
Obecně je rovněž nezbytné usilovat o navržení monitorovacích ukazatelů jak na úrovni programu, tak na úrovni projektů, které by umožnily operativnější ověření dosažení stanovených účinků.
Poznámky a doporučení vyplývající z auditů provedených na obou stranách hranice jsou obsaženy v samostatných auditních zprávách NKÚ a NIK na CD.
KOMUNIKÉ
Zpráva byla vypracována v českém, anglickém a polském jazyce a podepsána prezidenty nejvyšších kontrolních institucí České republiky a Polska.
# U této věty je možnost udělat si přestávku mezi korekturou. (7)
Zkuste nainstalovat ovladače bezdrátového modemu USB z CD
Zkontrolujte nastavení blokovaných kontaktů na účtu.
Pokuste se zjistit, zda jsou ovladače pro bezdrátovou kartu aktivní a zda je připojeno bezdrátové tlačítko v počítači.
Pro instalaci programu stačí vložit CD s programem nebo spustit .exe soubor. Postupujte podle instalačních kroků.
Na stránce Gmailu se pokuste svůj účet obnovit.
Ujistěte se, že je hra kompatibilní s Windows 8. Tao informace je uvedena na obalu hry nebo v návodu k použití.
Registrovat se můžete v klientské části stánky Zon.
K připojení k WAN portu routeru a na druhém konci modemu budete potřebovat síťový kabel. Pak obě zařízení vypněte a znovu se připojte.
Zkuste se připojit k Obchodu Play a aplikaci nainstalovat.
Stačí stisknout klávesy Ctrl + Shift + Del a vybrat „vymazat historii prohlížení“.
Windows ve výchozím nastavení nabízí program Malování. Můžete také používat bezplatné programy, jako je GIMP, nebo profesionální programy, například Photoshop, za které je třeba zaplatit.