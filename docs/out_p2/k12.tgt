# U této věty je možnost udělat si přestávku mezi korekturou. (96)
Černá díra pohltila a zničila hvězdu
Vesmírné snímky poprvé v historii zachytily, jak obrovská černá díra spolkla a rozervala hvězdu.
Vědci uvedli, že ze vzdálenosti 375 milionů světelných let od Země spatřili hvězdu o velikosti našeho Slunce, která byla gravitační silou deformována a vtahována do supermasivní černé díry.
Díra ji poté nadobro vcucla do sebe. Astronomové tento vzácný kosmický jev nazývají slapové roztrhání.
Celý průběh události od začátku do konce byl zaznamenán pomocí dalekohledu NASA pro hledání planet, jenž nese název Satelit pro výzkum tranzitujících exoplanet (TESS).
Vědci použili k detekci tohoto jevu nejprve celosvětovou síť dalekohledů a až následně se přesunuli k dalekohledu TESS, jehož zóny stálého pozorovaní určené k odhalení vzdálených planet zachytily počátek incidentu.
Astronom Thomas Holoien z výzkumné organizace Carnegie Institution for Science stál v čele výzkumu a uvedl: "Tady šlo zkrátka o spojení dobré technologie a velkého štěstí a někdy potřebujete přesně to, aby se věda posunula dopředu.“
Supermasivní černé díry se nachází ve středu většiny galaxií, včetně Mléčné dráhy Země. Pokud se hvězdy odváží dostat do jejich blízkosti, mohou být pohlceny.
Neskutečné gravitační síly černé díry hvězdu roztrhají na kousky. Část jejího materiálu odletí do vesmíru a zbytek černá díra pohltí, přičemž se vytvoří disk horkého, jasného plynu.
„Jsme schopni změřit, jak rychle se disk plně rozzáří. Zpozorovali jsme také jedinečný pokles jeho teploty a jasu,“ dodal Holoien.
# U této věty je možnost udělat si přestávku mezi korekturou. (97)
Dodatek č. 1 ke Smlouvě o podnájmu bytu ze dne 13. května 2016
V níže uvedené datum se Marta Burešová, r.č. 695604/3017 Adresa: Radimova 8, Praha 6, 169 00 jako nájemkyně na jedné straně (dále jen „nájemkyně“) a Karolína Černá, r. č. 136205/891 Adresa: Alfrédova 13, Praha 4, 142 00 jako podnájemkyně na straně druhé (dále jen „podnájemkyně“), společně označované také jako „smluvní strany“, dohodly na tomto dodatku č. 1 ke Smlouvě o podnájmu bytu ze dne 13. května 2016 (dále jen „dodatek č. 1“)
I.
Úvodní ustanovení
Dne 13. května 2016 uzavřely nájemkyně a podnájemkyně Smlouvu o podnájmu bytu, na jejímž základě přenechala nájemkyně podnájemkyni k užívání byt č. 4 (plocha 49 m²) o velikosti 1+1/L v přízemí domu v Praze 4, Alfrédova 13, PSČ: 142 00, Kamýk (dále jen „předmětný byt“ a „Smlouva o podnájmu“), a to včetně vybavení a příslušenství, která jsou uvedena ve Smlouvě o podnájmu.
Majitelem dotčeného bytu je bytové družstvo „Sdružení vlastníků domu Alfrédova 13, Praha 4“, IČ: 123 45 678, se sídlem na adrese Praha 4, Alfrédova 13, PSČ: 142 00 (dále jen „Bytové družstvo“).
Na základě prohlášení učiněného nájemkyní ve Smlouvě o podnájmu vyjádřil manžel nájemkyně (pan Martin Bureš, r. č.: 760305/3920) před podpisem Smlouvy o podnájmu svůj souhlas s uzavřením Smlouvy o podnájmu bytu.
Podpisem tohoto dodatku č. 1, pak nájemkyně prohlašuje, že její manžel souhlasí také s tímto dodatkem č. 1.
V článku III Smlouvy o podnájmu, nazvaném „Doba pronájmu“, se nájemkyně a podnájemkyně dohodly, že dotyčný byt bude podnájemkyni pronajat na dobu určitou od 13. května 2016 do 31. prosince 2018.
II.
Předmět dodatku č. 1
Vzhledem k tomu, že obě smluvní strany mají zájem na pokračování vztahu založeného Smlouvou o podnájmu, dohodly se na prodloužení nájemní smlouvy o další dva roky, tj. podnájemkyně je oprávněna užívat byt až do 31. prosince 2020.
Ostatní ustanovení Smlouvy o podnájmu se nemění.
III.
Závěrečná ustanovení
Tento dodatek číslo 1 nabývá účinnosti dnem podpisu oběma smluvními stranami.
Tento dodatek číslo 1 je napsán a podepsán ve 2 (slovy: dvou) kopiích, z nichž každá má platnost originálu.
Každá ze smluvních stran obdrží jedno vyhotovení.
V případě, že některé ustanovení tohoto dodatku č. 1 bude neplatné nebo neúčinné, nebude to mít vliv na platnost ani účinnost ostatních ustanovení tohoto dodatku č. 1.
V takovém případě se smluvní strany zavazují nahradit neplatná nebo neúčinná ustanovení tohoto dodatku č. 1 ustanovením, které je platné a účinné a které nejvíce odpovídá účelu tohoto dodatku č. 1.
Dodatek číslo 1 je vyhotoven dvojjazyčně.
V případě sporu je rozhodující česká verze.
Smluvní strany tohoto dodatku č. 1 prohlašují, že si dodatek č. 1 přečetli, souhlasí s jeho obsahem a že dodatek číslo 1 byl uzavřen svobodně, vážně, a nikoliv v tísni, ani za výrazně nepříznivých podmínek.
Na důkaz těchto skutečností připojí obě strany této smlouvy svůj vlastnoruční podpis.
V Praze dne 31. prosince 2018.
.....................
Karolína Černá, podnájemkyně
.....................
Marta Burešová, nájemkyně
# U této věty je možnost udělat si přestávku mezi korekturou. (98)
Letošní užší výběr výtvarných děl oceněných Turnerovou cenou bude od zítřka vystavený v Margate a na pořadu bude Brexit.
Kolumbijský umělec Oscar Murillo v díle „Přepětí (sociální katarakty)“ zobrazuje lidské postavy hledící ven na Severní moře, ale s pohledem na vodu a evropský kontinent na druhé straně moře zakrytým tmavým plátnem, jen s malým náznakem toho, co leží za poodkrytým pruhem plátna.
Dílo je jedním ze čtyř vybraných příspěvků na prestižní a často spornou výroční výtvarnou cenu, která byla založena v roce 1984 a je udělována umělcům z Británie nebo umělcům, kteří se v Británii narodili, ale žijí v zahraničí.
Kurátorka Fiona Parryová vysvětluje, že Murillova práce se zaměřuje na současnou politickou a sociálně-ekonomickou situaci ve Velké Británii. Skupina figur vyrobených z papírové drti představuje globalizovanou pracovní sílu, zatímco černá látka symbolizuje „temnotu soudobého okamžiku ve Spojeném království i v celém světě“.
Dodala: „Myslím, že se jedná o širší myšlenku bránění ve výhledu, pohledu na zevnějšek, opravdového pohledu kamkoli. A to gesto blokování světla. Ale myslím, že zde stále existuje záblesk naděje, plátno je poodkryté, a na obzoru vidíte jen moře.“
Videoklip Helen Cammockové A Long Note zase zkoumá přehlíženou roli žen v hnutí za občanská práva v Derry/Londonderry v Severním Irsku, které začalo v roce 1968. Dílo navazuje na širší globální třídní, rasové a genderové boje na konci 60. let minulého století.
Všechna díla budou vystavena v Turnerově galerii současného umění v Margate od 28. září do 12. ledna 2020 a výherce ceny Turner 2019 bude vyhlášen na slavnostním ceremoniálu 3. prosince.
Cena byla pojmenována po malíři krajin JMW Turnerovi, který žil v 19. století, a díky ní se proslavili Grayson Perry, Damien Hirst nebo režisér filmu 12 let v řetězech Steve McQueen.
# U této věty je možnost udělat si přestávku mezi korekturou. (99)
ÚVOD
Rozvíjející se unie obyvatel Evropy je hybnou silou přeshraniční spolupráce jako součásti širší územní spolupráce, které se těšíme již přes 20 let.
Nechť tedy ona sama nabídne úvod k této společné zprávě nejvyšších kontrolních institucí dvou blízkých zemí:
„V příhraničních oblastech žije 185 milionů občanů EU, tedy 37 % obyvatel.
Často se jedná o okrajové, málo rozvinuté či marginalizované oblasti - někdy jsou hranice historickými šrámy.
Hlavním cílem přeshraniční spolupráce je snížit dopad hranic jako administrativních, právních a fyzických bariér, řešit společné problémy a využívat nevyužitý potenciál.
Programy se týkají nejrůznějších příhraničních regionů: některé pracují s námořními oblastmi, jiné s vnitřními pozemními hranicemi EU či hranicemi sdílenými s kandidátskými zeměmi.
Většina programů je bilaterálních, některé se však skládají z více než dvou sousedních zemí (např. program Jihopobaltský).
Programy trvají sedm let. Nutno podotknout, že na všechny programy je v tomto období vyčleněno celkem 5,7 miliardy eur.
„Programové aktivity zahrnují: Opravy a (znovu) budování přeshraničních silnic, cyklostezek či mostů; Investice do přeshraničních odpadových systémů, zdravotnického vybavení, výzkumných center, protipovodňových opatření atd.; Společnou správu přírodních nebo turistických lokalit; Rozvoj společných služeb pro místní obyvatelstvo; Poradenství v otázkách zaměstnanosti; Vytváření tematických sítí a klastrů pro inovace.
Financování je poskytnuto za podmínky, že se sejdou organizace z obou stran hranice, jako jsou regionální úřady, univerzity a malé a střední podniky, aby realizovaly projekty vycházející z potřeb příhraničního regionu.
Zástupci spolupracujících regionů, tematických ministerstev a dalších místních partnerů se pravidelně scházejí a rozhodují o tom, které projekty budou podpořeny.
Tato unikátní struktura má vést k udržitelné spolupráci, která bude pokračovat ještě dlouho po skončení programu.
Financování je poskytováno za podmínky, že partneři z obou stran hranice budou spolupracovat a splní alespoň dvě z následujících podmínek: společné financování, společné personální obsazení, společná příprava a společná realizace projektu.“
V rámci partnerství jsou úkoly a odpovědnost za přípravu, realizaci, financování a kontrolu projektových aktivit jasně definovány a rozděleny mezi příslušné partnery.
Hlavními atributy jsou: společný výběr vedoucího partnera; společná příprava projektu a žádostí; vyhotovení společné dohody o partnerství podepsané všemi partnery; přijetí plné odpovědnosti za realizaci projektu vedoucím partnerem; vyplacení podpory v plném rozsahu vedoucímu partnerovi, který zajistí jejich přesun k jednotlivým partnerům projektu.
Podporu lze poskytnout způsobilým projektům realizovaným v regionech a vojvodstvích sousedících se společnou hranicí.
# U této věty je možnost udělat si přestávku mezi korekturou. (100)
Proč deník The Times zveřejnil podrobnosti o identitě informátora
Ve čtvrtek zveřejnil deník The Times exkluzivní informace o identitě informátora, jehož tvrzení přiměla demokraty, aby tento týden zahájili vyšetřování proti prezidentu Trumpovi. (V článku se uvádí, že je tento informátor důstojníkem C.I.A., který dříve pracoval v Bílém domě, a má odborné znalosti o Ukrajině.)
Mnoho čtenářů, včetně těch, kteří pracují ve sféře národní bezpečnosti, kritizovalo rozhodnutí deníku zveřejnit tyto podrobnosti, protože by mohly ohrozit život této osoby a odradit další potenciální informátory.
S těmito obavami jsme se obrátili na Deana Baqueta, výkonného redaktora The Times, který na ně reagoval v diskuzi s Reader Center:
Prezident a někteří jeho příznivci napadli důvěryhodnost informátora, který předložil informace, jež odstartovaly vyšetřování směřující k impeachmentu prezidenta. Sám prezident označil výpovědi informátora za „politické hackerství“.
Rozhodli jsme se zveřejnit vybrané informace o informátorovi – včetně skutečnosti, že pracuje pro nevládní agenturu a že jeho stížnost je založena na důvěrných znalostech a porozumění Bílého domu – protože jsme chtěli poskytnout informace čtenářům, které jim umožní samostatně se rozhodnout, zdali je informátor důvěryhodný či ne.
# U této věty je možnost udělat si přestávku mezi korekturou. (101)
Čína říká, že nevedla válku ani nenapadla jinou zemi
Čína v pátek uvedla, že nevyvolala „jedinou válku nebo konflikt“ ani „nenapadla jediný čtvereční metr“ jiné země, přičemž se důsledně vyhnula jakékoliv zmínce o válce s Indií z roku 1962.
„Čína se vždy snažila řešit spory o pozemní i námořní hranice prostřednictvím jednání a konzultací,“ uvádí oficiální bílá kniha, která byla vydána 1. října tohoto roku, tedy čtyři dny před zahájením oslav 70. výročí uchopení moci vládnoucí Komunistickou stranou Číny.
„Čína chrání světový mír reálnými kroky. Za posledních 70 let Čína nevyvolala jedinou válku nebo konflikt a nenapadla jediný čtvereční metr jiné země,“ uvádí bílá kniha pojmenovaná „Čína a svět v nové éře“.
Bílá kniha zdůrazňuje „mírumilovný vzestup“ Číny, přičemž se ani slovem nezmiňuje o krvavé válce s Indií z roku 1962 ani o obrovských územích, která Čína okupuje, a to zejména v regionu Aksai Čin.
Čínsko-indický pohraniční spor, který se týká 3 488 km dlouhé Linie aktuální kontroly, zůstává nevyřešen. Čína také tvrdí, že region Arunáčalpradéš je součástí Jižního Tibetu, což Indie rozporuje.
Zatím se obě země účastnily 21 kol rozhovorů zvláštních zmocněnců, které měly za cíl spor vyřešit.
Kromě války v roce 1962 se Indie a Čína dostaly do významného vojenského střetu v Doklamu v roce 2017, kdy se Lidová osvobozenecká armáda pokusila vybudovat silnici v blízkosti takzvaného „kuřecího krku“, tedy úzkého pruhu území, který k Indii připojuje její severovýchodní státy a který si zároveň nárokuje Bhútán.
Spor byl diplomaticky vyřešen poté, co obě strany stáhly z území své vojáky.
V roce 1979 také probíhal velký vojenský konflikt mezi Čínou a Vietnamem. Čína tvrdí, že celé Jihočínské moře je jejím svrchovaným územím, ovšem Vietnam, Malajsie, Filipíny, Brunej i Tchaj-wan toto tvrzení rozporují.
„Čína dosáhla plného vyřešení problémů s vymezováním pozemních hranic s 12 ze 14 sousedních zemí a stanovila mořskou hranici mezi Čínou a Vietnamem v Tonkinském zálivu,“ uvádí bílá kniha a upozorňuje, že po reformě a otevření země v roce 1978 se počet jejích vojáků zmenšil „o více než čtyři miliony.“
Čínská armáda je se svým počtem dvou milionů vojáků stále největší na světě.
# U této věty je možnost udělat si přestávku mezi korekturou. (102)
DOPORUČENÍ
NKÚ společně s NIK doporučují zlepšení monitorovacího systému, zejména jednotným přiřazováním vhodných monitorovacích ukazatelů pro všechny specifické cíle prioritní osy operačního programu.
Obecně je také nutné zaměřit se na vytvoření monitorovacích ukazatelů na úrovni programu i jednotlivých projektů, které umožní operativnější ověřování dosažení stanovených výsledků.
Poznámky a doporučení vyplývající z auditů provedených na obou stranách hranice jsou uvedeny v samostatných auditních zprávách NKÚ a NIK na CD.
PROHLÁŠENÍ
Zpráva byla vypracována v českém, anglickém a polském jazyce a podepsána předsedy nejvyšších kontrolních institucí České republiky a Polska.
# U této věty je možnost udělat si přestávku mezi korekturou. (103)
Z disku CD zkuste instalovat ovladače bezdrátového USB modemu.
V nastavení svého účtu zkontrolujte, jestli kontakt není blokován.
Ověřte, jestli jsou ovladače bezdrátové karty aktivní a jestli je připojeno bezdrátové tlačítko na počítači.
Pro provedení instalace do mechaniky vložte CD s programem nebo spusťte soubor . Exe a postupujte podle pokynů k instalaci.
Na stránce Gmail zkuste obnovit svůj účet.
Ujistěte se, že hra je kompatibilní se systémem Windows 8. Údaje o kompatibilitě najdete na obalu hry nebo v návodu k obsluze.
Registrovat se můžete na klientské stránce Zon.
Pomocí síťového kabelu propojte WAN port routeru a modem. Poté obě zařízení vypněte a znovu se připojte.
Zkuste navštívit Obchod Play a nainstalovat aplikaci.
Stačí stisknout klávesy Ctrl + Shift + Del a vybrat možnost „Vymazat údaje o prohlížení“.
Program Malování je standardní součástí operačního systému Windows. Používat můžete také bezplatné programy, jako např. GIMP, nebo profesionální placené programy, jako např. Photoshop.