# U této věty je možnost udělat si přestávku mezi korekturou. (120)
Letošní užší výběr výtvarných děl oceněných Turnerovou cenou bude od zítřka vystavený v Margate a na pořadu bude Brexit.
Kolumbijský umělec Oscar Murillo v díle „Přepětí (sociální katarakty)“ zobrazuje lidské postavy hledící ven na Severní moře, ale s pohledem na vodu a evropský kontinent na druhé straně moře zakrytým tmavým plátnem, jen s malým náznakem toho, co leží za poodkrytým pruhem plátna.
Dílo je jedním ze čtyř vybraných příspěvků na prestižní a často spornou výroční výtvarnou cenu, která byla založena v roce 1984 a je udělována umělcům z Británie nebo umělcům, kteří se v Británii narodili, ale žijí v zahraničí.
Kurátorka Fiona Parryová vysvětluje, že Murillova práce se zaměřuje na současnou politickou a sociálně-ekonomickou situaci ve Velké Británii. Skupina figur vyrobených z papírové drti představuje globalizovanou pracovní sílu, zatímco černá látka symbolizuje „temnotu soudobého okamžiku ve Spojeném království i v celém světě“.
Dodala: „Myslím, že se jedná o širší myšlenku bránění ve výhledu, pohledu na zevnějšek, opravdového pohledu kamkoli. A to gesto blokování světla. Ale myslím, že zde stále existuje záblesk naděje, plátno je poodkryté, a na obzoru vidíte jen moře.“
Videoklip Helen Cammockové A Long Note zase zkoumá přehlíženou roli žen v hnutí za občanská práva v Derry/Londonderry v Severním Irsku, které začalo v roce 1968. Dílo navazuje na širší globální třídní, rasové a genderové boje na konci 60. let minulého století.
Všechna díla budou vystavena v Turnerově galerii současného umění v Margate od 28. září do 12. ledna 2020 a výherce ceny Turner 2019 bude vyhlášen na slavnostním ceremoniálu 3. prosince.
Cena byla pojmenována po malíři krajin JMW Turnerovi, který žil v 19. století, a díky ní se proslavili Grayson Perry, Damien Hirst nebo režisér filmu 12 let v řetězech Steve McQueen.
# U této věty je možnost udělat si přestávku mezi korekturou. (121)
DOPORUČENÍ
Společné doporučení NKÚ a NIK se týká zlepšení monitorovacího systému zejména s ohledem na konzistentní stanovení řádných monitorovacích indikátorů pro všechny specifické cíle prioritní osy operačního programu.
Obecně je také nutné usilovat o stanovení takových indikátorů na úrovni programu i projektů, které umožní spolehlivější ověření plnění stanovených dopadů.
Poznámky a doporučení vyplývající z kontrol provedených na obou stranách hranice jsou zahrnuty v samostatných kontrolních závěrech NKÚ a NIK na CD.
KOMUNIKÉ
Zpráva byla vyhotovena v českém, anglickém a polském jazyce a podepsána prezidenty nejvyšších kontrolních institucí České republiky a Polské republiky.
# U této věty je možnost udělat si přestávku mezi korekturou. (122)
Poprvé bylo zaznamenáno, jak černá díra pohltila a rozervala hvězdu
Poprvé bylo zaznamenáno, jak obrovská černá díra vtáhla a rozervala hvězdu.
Jak uvedli vědci v časopise Astrophysical Journal, bylo možno pozorovat hvězdu velikostí podobnou našemu Slunci, jak se ve vzdálenosti 375 milionů světelných let deformuje a spirálovitě padá do gravitačního tahu superhmotné černé díry.
Poté byla vtažena do věčného zapomnění při vzácném kosmickém jevu, který astronomové označují jako slapové roztržení hvězdy.
Satelit NASA pro vyhledávání planet s názvem Transiting Exoplanet Survey Satellite (Satelit pro výzkum tranzitujících exoplanet) – TESS – poprvé zachytil podrobný průběh tohoto procesu od začátku do konce.
Astronomové jev zaznamenali pomocí sítě dalekohledů po celém světě a teprve poté se zaměřili na TESS, jehož trvalé sledovací zóny, určené k objevování vzdálených planet, zachytily začátek dramatické události.
Thomas Holoien, astronom na Carnegie Institution for Science a vedoucí tohoto výzkumu, uvedl: „Byla to opravdu kombinace kvalitní přípravy a štěstí, a přesně to je někdy zapotřebí, má-li se věda posunout kupředu.“
Hvězdy jsou vtaženy, jakmile se příliš přiblíží k superhmotné černé díře, která se nachází v centru většiny galaxií včetně Mléčné dráhy, do níž patří i Země.
Působivé gravitační síly černé díry hvězdu roztrhají, část jejího materiálu odlétne do vesmíru a zbytek pohltí černá díra, která přitom vytvoří kotouč tvořený horkým, jasným plynem.
Jak dodává Thomas Holoien: „Konkrétně se nám podařilo změřit rychlost, s jakou jas roste od začátku rozjasňování, a také jsme zaznamenali unikátní pokles teploty a jasu.“
# U této věty je možnost udělat si přestávku mezi korekturou. (123)
Dodatek č. 1 ke Smlouvě o podnájmu bytu ze dne 13. května 2016
Níže uvedeného dne, měsíce a roku uzavírají Marta Burešová, r. č. 695604/3017, bytem: Radimova 8, 169 00 Praha 6, jako nájemkyně na straně jedné (dále jen „nájemkyně“) a Karolína Černá, r. č. 136205/891, bytem: Alfrédova 13, 142 00 Praha 4, jako podnájemkyně na straně druhé (dále jen „podnájemkyně“), společně dále také jako „smluvní strany“, tento Dodatek č. 1 ke Smlouvě o podnájmu bytu ze dne 13. května 2016 (dále jen jako „Dodatek č. 1“).
I.
Úvodní ustanovení
Dne 13. května 2016 byla mezi nájemkyní na straně jedné a podnájemkyní na straně druhé uzavřena Smlouva o podnájmu bytu, na základě které nájemkyně přenechala podnájemkyni do užívání byt č. 4 (s výměrou 49 m²) o velikosti 1+1/L v 1. nadzemním podlaží domu na adrese Alfrédova 13, 142 00 Praha 4, k. ú. Kamýk (dále jako „předmětný byt“ a „Smlouva o podnájmu bytu“), a to včetně ve Smlouvě o podnájmu bytu blíže specifikovaného vybavení a příslušenství.
Vlastníkem předmětného bytu je „Bytové družstvo Alfrédova 13“, IČ: 123 45 678, se sídlem na adrese Alfrédova 13, 142 00 Praha 4 (dále jen „bytové družstvo“).
Na základě prohlášení učiněného nájemkyní ve Smlouvě o podnájmu bytu vyjádřil manžel nájemkyně (pan Martin Bureš, r. č.: 760305/3920) před podpisem Smlouvy o podnájmu bytu svůj souhlas s uzavřením Smlouvy o podnájmu bytu.
Nájemkyně podpisem tohoto Dodatku č. 1 pak prohlašuje, že její manžel vyjádřil souhlas i s tímto Dodatkem č. 1.
V čl. III Smlouvy o podnájmu bytu, nazvaném „Doba podnájmu“, se nájemkyně a podnájemkyně dohodly, že předmětný byt bude podnájemkyni přenechán k užívání na dobu určitou od 13. 5. 2016 do 31. 12. 2018.
II.
Předmět Dodatku č. 1
Vzhledem k tomu, že obě smluvní strany mají zájem o další trvání vztahu na základě Smlouvy o nájmu bytu, dohodly se prodloužení nájmu o další dva roky, tj. podnájemkyně je oprávněna předmětný byt užívat až do 31. 12. 2020 včetně.
Ostatní ustanovení Smlouvy o nájmu bytu zůstávají nezměněna.
III.
Závěrečná ustanovení
Tento Dodatek č. 1 nabývá platnosti a účinnosti dnem podpisu oběma smluvními stranami.
Tento Dodatek č. 1 je sepsán a podepsán ve 2 (slovy: dvou) stejnopisech, z nichž každý má platnost originálu.
Každá smluvní strana obdrží jeden stejnopis.
V případě, že je některé ustanovení tohoto Dodatku č. 1 neplatné nebo neúčinné, nebo se takovým stane, není tím dotčena platnost ani účinnost ostatních ustanovení tohoto Dodatku č. 1.
Smluvní strany se v takovém případě zavazují nahradit neplatné nebo neúčinné ustanovení tohoto Dodatku č. 1 ustanovením platným a účinným, které bude nejvíce odpovídat účelu tohoto Dodatku č. 1.
Dodatek č. 1 je vyhotoven dvojjazyčně.
V případě sporu rozhoduje česká verze.
Smluvní strany prohlašují, že si Dodatek č. 1 přečetly, že s jeho obsahem souhlasí a že Dodatek č. 1 byl uzavřen svobodně, ve vší vážnosti, nikoliv v tísni za značně nevýhodných podmínek.
Na důkaz těchto skutečností připojují smluvní strany této Smlouvy svůj vlastnoruční podpis.
V Praze, 31. 12. 2018.
.....................
Karolína Černá, podnájemkyně
.....................
Marta Burešová, nájemkyně
# U této věty je možnost udělat si přestávku mezi korekturou. (124)
Proč The Times zveřejnily totožnost oznamovatele
Ve čtvrtek noviny The Times zveřejnily exkluzivní podrobnosti o totožnosti oznamovatele, jehož prohlášení vedlo tento týden demokraty k zahájení procesu impeachmentu proti prezidentu Trumpovi. (Článek informoval o tom, že oznamovatel pracuje pro C.I.A. a předtím údajně pracoval v Bílém domě, kde byl expertem na Ukrajinu.)
Mnoho čtenářů, včetně těch, kteří pracují v oblasti národní bezpečnosti a zpravodajských služeb, kritizovalo rozhodnutí novin tyto podrobnosti zveřejnit s tím, že to může ohrozit život dotyčné osoby a odradit další případné oznamovatele.
Jejich obavy jsme přednesli Deanu Baquetovi, šéfredaktorovi The Times, který na ně reagoval v diskusi se čtenářským centrem:
Prezident a někteří z jeho příznivců zpochybnili důvěryhodnost oznamovatele a jím dodané informace, které vyvolaly proces impeachementu. Sám prezident označil zprávu oznamovatele za „politickou fušeřinu“.
Rozhodli jsme se o oznamovateli zveřejnit jen omezené informace, včetně skutečnosti, že pracuje pro nepolitickou organizaci a že jeho oznámení je založeno na důvěrné znalosti a pochopení Bílého domu, protože jsme chtěli poskytnout čtenářům informace, díky kterým si vytvoří vlastní úsudek o jeho důvěryhodnosti.
# U této věty je možnost udělat si přestávku mezi korekturou. (125)
ÚVOD
Rozvíjející se společenství obyvatel Evropy je hnací silou přeshraniční spolupráce jako nedílné součásti širší územní kooperace, která je součástí našich životů již více než 20 let.
Nechme tedy toto společenství poskytnout úvodní slovo k této společné zprávě nejvyšších kontrolních institucí dvou sousedících zemí:
„185 milionů občanů EU (tedy 37 % populace) žije v pohraničních oblastech.
Tyto oblasti jsou obvykle málo rozvinutá a okrajová území, často jsou pozůstatkem temnějších částí dějin Evropy.
Hlavním cílem přeshraniční spolupráce je pomoci ke zmírnění existence hranic jakožto administrativních, právních a fyzických bariér, řešit společné problémy a dále napomoci rozvoji dřímajícího potenciálu pohraničních regionů.
Programy se vztahují na různé pohraniční regiony: některé pokrývají přímořské oblasti, jiné vnitrozemské hranice v rámci EU nebo hranice sdílené s kandidátskými zeměmi.
Většina programů je bilaterálních, ale některé zahrnují i více než dvě sousední země (například program zaměřený na jižní Pobaltí).
Programy trvají sedm let a je na ně z rozpočtu EU v tomto období vyčleněno celkem 5,7 mld. EUR.
„Programy zahrnují následující aktivity: opravy, výstavbu a rekonstrukce přeshraničních silnic, cyklistických stezek a mostů, investice do přeshraničních systémů pro nakládání s odpady, zdravotnických zařízení, výzkumných středisek, protipovodňových opatření atd., společnou správu přírodních lokalit a rozvoj turistických cílů, rozvoj společných služeb pro místní obyvatelstvo, poradenství v otázkách zaměstnanosti a vytváření tematických sítí a klastrů pro inovace.
Podpora z programu je poskytnuta pod podmínkou, že organizace z obou stran hranice (například regionální úřady, univerzity nebo malé a střední podniky) se spojí za účelem realizace projektů, které vycházejí z potřeb pohraničního regionu.
Představitelé spolupracujících regionů, relevantních ministerstev a dalších místních partnerů se pravidelně scházejí a rozhodují, které projekty budou podpořeny.
Tento jedinečný systém by měl vést k udržitelné formě spolupráce i poté, co samotný program skončí.
Finanční prostředky jsou poskytnuty pod podmínkou, že projektoví partneři z obou stran hranice budou spolupracovat způsobem, který naplňuje alespoň dva z následujících čtyř znaků: společné financování, společný personál, společná příprava a společná realizace projektu.“
V rámci partnerství jsou úkoly a odpovědnost za přípravu, realizaci, financování a kontrolu aktivit projektu jasně definovány a rozděleny mezi příslušné partnery.
Mezi hlavní atributy partnerství patří: společná volba vedoucího partnera, společná příprava projektu a žádosti, uzavření společné dohody o partnerství podepsané všemi partnery, převzetí celkové odpovědnosti za realizaci projektu vedoucím partnerem, celkové platby podpory přijímá vedoucí partner a provádí jejich převod příslušným projektovým partnerům.
Podpořeny mohou být způsobilé projekty realizované na území krajů a vojvodství přiléhajících ke společné hranici.
# U této věty je možnost udělat si přestávku mezi korekturou. (126)
Čína tvrdí, že nikdy nevedla žádnou válku ani nenapadla cizí zemi
Čína v pátek uvedla, že nikdy nevyprovokovala „ani jedinou válku či konflikt“ ani „nenapadla jediný kousek“ žádné cizí země, čímž se vyhýbá jakékoli zmínce o válce s Indií v roce 1962.
„Čína se vždy snažila řešit územní spory i spory o námořní hranice jednáním a konzultacemi,“ uvádí se v oficiálním prohlášení, které bylo zveřejněno čtyři dny před tím, než země oslaví 70. výročí převzetí vlády Komunistickou stranou Číny (KSČ), které připadá na 1. října.
„Čína chrání světový mír skutečnými činy. Za posledních 70 let Čína nevyvolala jedinou válku nebo konflikt, ani nenapadla jediný kousek cizí země,“ stojí v prohlášení s názvem „Čína a svět v nové době“.
Prohlášení, které klade důraz na „mírový vzestup“ KSČ, se nijak nezmiňuje o krvavé válce z roku 1962 s Indií a o rozsáhlých oblastech, zejména o plošině Aksai Čin, které Čína okupovala.
Hraniční spor mezi Čínou a Indií týkající se 3 488 km dlouhé Linie aktuální kontroly (LAC) zůstal nevyřešen. Čína také tvrdí, že Arunáčalpradéš je součástí jižního Tibetu, což Indie zpochybňuje.
Obě země dosud uspořádaly 21 kol jednání zvláštních zástupců, kteří se pokoušeli hraniční spor vyřešit.
Kromě války v roce 1962 hrozilo mezi Indií a Čínou vypuknutí většího vojenského konfliktu na Doklamské náhorní plošině v roce 2017, když se Čínská lidová osvobozenecká armáda (PLA) pokusila vybudovat železnici poblíž úzkého indického koridoru Kuřecí krk spojující severovýchodní státy v oblasti, kterou si také nárokuje Bhútán.
Nakonec bylo vše vyřešeno diplomatickou cestou poté, kdy obě strany stáhly své vojenské jednotky.
V roce 1979 došlo také k velkému vojenskému konfliktu mezi Čínou a Vietnamem. Čína si nárokuje svrchovanost nad celým Jihočínským mořem. Územní nároky na tuto oblast ale také vznášejí Vietnam, Malajsie, Filipíny, Brunej a Tchaj-wan.
„Čína dosáhla úplného vyřešení problémů týkajících se vymezení suchozemských hranic s 12 ze svých 14 sousedních zemí a vytyčila čínsko-vietnamskou námořní hranici v zálivu Beibu,“ uvádí se v prohlášení, které také poznamenává, že od reforem a otevření se světu v roce 1978 Čína snížila počet příslušníků svých ozbrojených sil více než o čtyři miliony“.
Se dvěma miliony vojáků zůstává čínská armáda stále největší ozbrojenou silou na světě.
# U této věty je možnost udělat si přestávku mezi korekturou. (127)
Nainstalujte ovladače bezdrátového modemu USB z CD disku
Zkontrolujte nastavení svého účtu a vyhledejte zablokované kontakty.
Zkontrolujte, zda jsou ovladače bezdrátové karty aktivní a jestli je zapnuto tlačítko bezdrátového připojení na počítači.
Pro instalaci programu stačí pouze vložit CD s programem nebo spustit soubor s příponou .exe a postupovat podle pokynů k instalaci.
Obnovte svůj účet na stránce Gmailu.
Hra musí být kompatibilní se systémem Windows 8. Zkontrolujte tento údaj na obalu hry nebo v návodu k použití.
Zaregistrovat se můžete v klientské oblasti na stránce Zon.
Budete potřebovat síťový kabel pro propojení portu WAN routeru a modemu. Potom obě zařízení vypněte a znovu zapojte.
Zkuste se nainstalovat aplikaci pomocí Play Store.
Stačí stisknout k Ctrl + Shift + Del a vybrat možnost „vymazat historii procházení“.
Systém Windows nabízí program Malování ve výchozím nastavení. Můžete také použít další programy zdarma, jako je GIMP, případně profesionální placené programy jako Photoshop.