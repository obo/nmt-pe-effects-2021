# U této věty je možnost udělat si přestávku mezi korekturou. (128)
Poprvé bylo zachyceno, jak černá díra polyká a trhá na kusy hvězdu
Poprvé se podařilo zachytit proces, v němž gigantická černá díra pohlcuje a roztrhává hvězdu.
Podle článku v Astrophysical Journal vědci pozorovali, jak se hvězda, která byla zhruba stejně velká jako naše Slunce a byla od nás vzdálena 375 milionů světelných let, hroutí v důsledku přitažlivosti supermasivní černé díry.
Během této vzácné kosmické události, kterou astronomové nazývají slapové roztržení, byla následně vtažena dovnitř černé díry a zmizela navždy.
Teleskop Transiting Exoplanet Survey Satellite (TESS), kterým agentura NASA hledá planety, poprvé zachytil celý proces od začátku až do konce.
Astronomové událost nejprve detekovali pomocí celosvětové sítě teleskopů a pak využili TESS, jehož stálé pozorovací zóny jsou určené k nalezení vzdálených planet, aby zachytili začátek celého procesu.
Thomas Holoien, astronom organizace Carnegie Institution for Science, který výzkum vedl, k tomu řekl: „V tomto případě to byla kombinace umu i štěstí, což někdy ve vědě potřebujete.“
Hvězdy, které se dostanou příliš blízko k supermasivní černé díře, jakou najdeme ve středu většiny galaxií včetně naší Mléčné dráhy, mohou být vtaženy dovnitř.
Obrovské gravitační síly černé díry takovou hvězdu roztrhají na kusy, přičemž část jejího materiálu vyvrhnou do vesmíru a zbytek padá dovnitř černé díry, kde vytvoří kotouč horkého, jasného plynu a je následně pohlcen.
Holoien dodává: „Konkrétně jsme dokázali změřit rychlost, s jakou stoupá jas tohoto plynu. Také jsme zaznamenali pokles jeho teploty a jasu, který je jedinečný.“
# U této věty je možnost udělat si přestávku mezi korekturou. (129)
Nainstalujte ovladače bezdrátového modemu USB z disku CD-ROM
Zkontrolujte nastavení svého účtu a vyhledejte blokované kontakty.
Zkuste zkontrolovat, zda jsou ovladače bezdrátové karty aktivní, a jestli je tlačítko bezdrátového připojení na počítači připojeno.
Pro instalaci programu stačí pouze vložit CD s programem nebo spustit soubor .exe a postupovat podle pokynů k instalaci.
Zkuste obnovení účtu na stránce gmailu.
Ujistěte se, zda je hra kompatibilní se systémem Windows 8. Zkontrolujte to na obalu hry nebo v návodu k obsluze.
Zaregistrovat se můžete v klientské oblasti na stránce Zon.
Budete potřebovat síťový kabel pro propojení portu WAN routeru a modemu na druhé straně. Potom obě zařízení vypněte a znovu zapojte.
Zkuste se připojit k Play Store a aplikaci nainstalovat.
Stačí stisknout k Ctrl + Shift + Del a vybrat možnost „Vymazat historii procházení“.
Systém Windows nabízí program Malování ve výchozím nastavení. Můžete také použít programy zdarma, jako je GIMP, nebo profesionální programy jako Photoshop, za který musíte zaplatit.
# U této věty je možnost udělat si přestávku mezi korekturou. (130)
Jak se vidí Čína
Čína v pátek uvedla, že nikdy nevyvolala „žádnou válku nebo konflikt“ ani „nevpadla na sebemenší kus“ cizího území. Ve svém tvrzení však opomíjí válku s Indií v roce 1962.
„Čína se vždy snažila spory o území, ať již na souši či na moři, řešit jednáním a konzultacemi,“ konstatuje oficiální bílá kniha publikovaná čtyři dny předtím, než země 1. října oslaví 70 let vlády Komunistické strany Číny.
„Naše země chrání světový mír skutečnými činy. Za posledních 70 let Čína nevyvolala jedinou válku nebo konflikt ani nevpadla na sebemenší kus cizího území,“ uvádí se v příspěvku nazvaném „Čína a svět v nové éře“.
Autoři bílé knihy se však při oslavě „mírumilovného vzestupu“ Komunistické strany Číny zapomněli zmínit o krvavé válce s Indií v roce 1962 a o okupaci rozsáhlých území, zejména v oblasti Aksai Čin.
Nevyřešen zůstává čínsko-indický hraniční spor týkající se 3 488 km dlouhé Linie aktuální kontroly (LAC). Navzdory nesouhlasu Indie si Čína navíc jako součást Jižního Tibetu nárokuje území Arunáčalpradéše.
Obě země doposud uspořádaly 21 kol rozhovorů zvláštních zástupců, kteří měli hraniční spor vyřešit.
Vedle války v roce 1962 stály Indie a Čína nad propastí vojenského konfliktu i v roce 2017 u Doklamu, když se Lidová osvobozenecká armáda (PLA) pokusila postavit silnici blízko úzkého indického koridoru Chicken Neck sloužícího jako spojnice se severovýchodními státy v oblasti, kterou nárokuje také Bhútán.
Situaci se nakonec podařilo vyřešit diplomatickou cestou a stažením vojáků obou stran.
Čína navíc vedla velký vojenský konflikt s Vietnamem v roce 1979 a nárokuje si svrchovanost nad celým Jihočínským mořem, což je oblast, kde své územní zájmy prosazují také Vietnam, Malajsie, Filipíny, Brunej a Tchaj-wan.
„Číně se podařilo problémy s vymezením pozemních hranic kompletně vyřešit se 12 ze 14 sousedních zemí a dále vymezit čínsko-vietnamskou námořní hranici v zálivu Beibu,“ uvádí bílá kniha s tím, že Čína od reforem a otevření se světu v roce 1978 snížila stav svých ozbrojených sil „o více než čtyři miliony mužů“.
I přesto zůstává dvoumilionová čínská armáda největší na světě.
# U této věty je možnost udělat si přestávku mezi korekturou. (131)
DOPORUČENÍ
Společné doporučení NKU a NIK se týká zlepšení monitorovacího systému zejména důsledným přidělováním správných ukazatelů sledování pro všechny specifické cíle prioritní osy operačního programu.
Obecně je také třeba usilovat o navržení ukazatelů sledování jak na úrovni programu, tak na úrovni projektů s cílem operativnějšího ověření dosažení stanovených účinků.
Poznámky a doporučení vyplývající z auditů provedených na obou stranách hranice jsou zahrnuty do samostatných auditních zpráv NKU a NIK o CD.
KOMUNIKÉ
Zpráva byla vypracována v češtině, angličtině a polštině a podepsána prezidenty nejvyšších kontrolních institucí České republiky a Polska.
# U této věty je možnost udělat si přestávku mezi korekturou. (132)
Dodatek č. 1 ke smlouvě o podnájmu bytu ze dne 13. května 2016
V níže uvedený den, měsíc a rok Marta Burešová, r. č. 695604/3017, adresa: Radimova 8, Praha 6, 169 00, jako nájemce na jedné straně ( dále jen „nájemce“) a Karolína Černá, r. č. 136205/891, adresa: Alfrédova 13, Praha 4, 142 00, jako podnájemník na druhé straně (dále jen „podnájemník“) společně označované také jako „smluvní strany“ se dohodly na tomto dodatku č. 1 ke Smlouvě o podnájmu bytu ze dne 13. května 2016 (dále jen „Dodatek č. 1“)
I.
Úvodní ustanovení
Dne 13. května 2016 uzavřeli nájemce a podnájemník smlouvu o podnájmu bytu, podle níž nájemce pronajímá byt č. 4 (plocha 49 m²) o velikosti 1+1/l v přízemí domu v Praze 4, Alfrédova 13, PSČ: 142 00, Kamýk (dále jen „dotčený byt“ a „smlouva o podnájmu“), včetně zařízení vybavení, jak je uvedeno ve smlouvě o podnájmu.
Majitelem dotčeného bytu je bytová družstvo „Družstvo vlastníků domu Alfrédova 13, Praha 4“, IČ: 123 45 678, se sídlem v Praze 4, Alfrédova 13, poštovní směrovací číslo: 142 00 (dále jen „bytové družstvo“).
Na základě prohlášení, které učinil nájemce v dohodě o podnájmu, manžel nájemce (pan Martin Bureš, r. č.: 760305/3920) vyjádřil souhlas s uzavřením smlouvy o podnájmu bytu před podpisem smlouvy o podnájmu.
Podpisem tohoto dodatku č. 1 nájemce prohlašuje, že její manžel také vyslovil souhlas s tímto Dodatkem č. 1.
V čl. III smlouvy o podnájmu s názvem „Doba nájmu“ se nájemce a podnájemce dohodli, že dotyčný byt bude pronajat nájemci na dobu určitou od 13. května 2016 do 31. prosince 2018.
II.
Předmět Dodatku č. 1
Vzhledem k tomu, že obě smluvní strany mají zájem o pokračování vztahu, který vznikl smlouvou o podnájmu, souhlasily s prodloužením smlouvy o podnájmu na další dva roky, tj. podnájemník má právo na užívání bytu do 31. prosince 2020.
Ostatní ustanovení smlouvy o podnájmu zůstávají nezměněna.
III.
Závěrečná ustanovení
Tento Dodatek č. 1 nabývá účinnosti dnem podpisu obou smluvních stran.
Tento Dodatek č. 1 byl sepsán ve 2 (slovy: dvou) výtiscích a podepsán. Každý výtisk má platnost originálu.
Každá smluvní strana obdrží jeden výtisk.
V případě, že jakékoli ustanovení tohoto Dodatku č. 1 je nebo se stane neplatným nebo neúčinným, nebude to mít vliv na platnost nebo účinnost ostatních ustanovení tohoto Dodatku č. 1.
V takovém případě se smluvní strany zavazují nahradit neplatná nebo neúčinná ustanovení tohoto Dodatku č. 1 ustanovením, které je platné a účinné a které je v souladu s účelem tohoto Dodatku č. 1.
Dodatek č. 1 je dvojjazyčný.
V případě sporu je rozhodující česká verze.
Smluvní strany tohoto Dodatku č. 1 prohlašují, že si přečetly Dodatek č. 1, souhlasí s jeho obsahem a že Dodatek č. 1 byl uzavřen svobodně, vážně, bez jakékoliv tísně a nikoliv za nápadně nevýhodných podmínek.
Na důkaz těchto skutečností obě strany této smlouvy připojují svůj vlastnoruční podpis.
Praha, 31. prosince 2018.
...............
Karolína Černá, podnájemník
...............
Marta Burešová, nájemník
# U této věty je možnost udělat si přestávku mezi korekturou. (133)
ÚVOD
Rozvíjející se společenství obyvatel Evropy je hnací silou přeshraniční spolupráce jako součástí širší územní spolupráce, která existuje již více než 20 let.
Nechme toto společenství pronést úvodní slovo této společné zprávy nejvyšších kontrolních institucí dvou sousedících států:
„Okolo 185 miliónů občanů EU, tedy 37 % populace, žije v pohraničních oblastech.
Tyto okrajové oblasti jsou obvykle málo rozvinuté a přehlížené, důvodem je často jejich temná historie.
Hlavním cílem přeshraniční spolupráce je zamezit tomu, aby byly hranice vnímány jako administrativní, právní a fyzická bariéra a vyřešit problémy týkající se nevyužitého potenciálu těchto oblastí.
Programy pokrývají různé pohraniční regiony: některé programy se zabývají přímořskými oblastmi, další se pak zaměřují na vnitrozemské hranice v rámci EU nebo na hranice sdílené s kandidátskými státy.
Většina programů je bilaterálních, s výjimkou některých, které zahrnují více než dva sousední státy (např. Jihobaltský program).
Doba trvání programů je sedm let. V tomto období je z rozpočtu EU na tyto programy vyčleněno celkem 5,7 mld. eur.
„Mezi činnosti programu patří: Stavby a přestavby přeshraničních silnic, cyklostezek a mostů, Investování do přeshraničních systémů nakládání s odpadem, zdravotnických a výzkumných zařízení, protipovodňových opatření, atd., Společná správa přírodních lokalit a turistických atrakcí, Rozvoj společných služeb pro místní obyvatelstvo, Poradenství v oblasti nezaměstnanosti, a nakonec Vytváření tematických sítí a klastrů pro inovace.
Finanční podpora projektů je udělena pod podmínkou, že organizace z obou stran hranice, mezi které patří např. regionální úřady, univerzity či malé a střední podniky, se spojí za účelem realizace projektů, které vycházejí z potřeb hraničního regionu.
Představitelé spolupracujících regionů, důležitých ministerstev a dalších místních partnerů se pravidelně scházejí a rozhodují o tom, který projekt bude podpořen.
Tento neobvyklý systém by měl vést k udržitelné spolupráci, která bude pokračovat i poté, co bude program ukončen.
Finanční podpora projektů je udělena pod podmínkou, že partneři z obou stran hranice budou spolupracovat způsobem, kdy splní alespoň dvě z následujících kritérií: společné financování, společný personál, společná příprava, společná realizace projektu.
V rámci spolupráce jsou úkoly a zodpovědnost za přípravu, realizaci, financování a kontrolu činnosti jasně definované a rovnoměrně rozdělené příslušným partnerům.
Hlavní body spolupráce jsou: společná volba vedoucího partnera, společná příprava projektu a žádostí, uzavření společné dohody o partnerství podepsané všemi partnery, převzetí plné zodpovědnosti za realizaci projektu vedoucím partnerem, příjem celkových plateb vedoucím partnerem, který provádí jejich následný převod příslušným partnerům.
Podpora je udělena způsobilým projektům realizovaným v regionech a vojvodstvích přilehlých ke společné hranici.
# U této věty je možnost udělat si přestávku mezi korekturou. (134)
Letošní díla z užšího výběru Turnerovy ceny budou od zítřka k vidění v Margate, přičemž na pořadu jednání bude brexit.
Dílo kolumbijského umělce Oscara Murilla „příboj (sociální katarakty)“ vyobrazuje lidi hledící na Severní moře, ale jejich výhled na vodu a evropský kontinent na druhé straně zakrývá tmavé plátno a úzkým řezem v plátně je vidět jen zlomek toho, co leží v dáli.
Toto dílo je jedním ze čtyř příspěvků do prestižní a často sporné výroční ceny za umění, založené v roce 1984 a udělované umělci žijícímu v Británii nebo umělci britského původu, který žije jinde.
Kurátorka Fiona Parry vysvětluje, že Murillovo dílo se zaměřuje na současnou politickou a socioekonomickou situaci ve Velké Británii. Skupina figurek z papírmaše představuje globalizovanou pracovní sílu, zatímco černé plátno znázorňuje „temnotu dnešní doby ve Velké Británii i na celém světě“.
Dodává: „Obecnou myšlenkou je zde podle mne blokování výhledu, výhledu do dáli, vlastně vůbec kamkoli. A symbol blokování světla. Ale myslím, že stále existuje záblesk naděje, kdy řezem v plátně na obzoru vidíme moře.“
Videoklip Helen Cammockové A Long Note mezitím zkoumá přehlíženou roli žen v hnutí za občanská práva v Derry / Londonderry v Severním Irsku, které začalo v roce 1968. Rovněž se zabývá širšími globálními třídními, rasovými a genderovými boji koncem šedesátých let.
Všechna díla budou vystavena v galerii moderního umění Turner Contemporary v Margate od 28. září do 12. ledna 2020 a vítěz Turnerovy ceny 2019 bude vyhlášen na slavnostním ceremoniálu 3. prosince.
Cena, pojmenovaná podle krajináře 19. století JMW Turnera, udělala hvězdy z Graysona Perryho, Damiena Hirsta a režiséra filmu 12 let v řetězech Steva McQueena.
# U této věty je možnost udělat si přestávku mezi korekturou. (135)
Známe důvod rozhodnutí The Times zveřejnit podrobnosti o totožnosti informátora
Deník The Times ve čtvrtek zveřejnil exkluzivní podrobnosti o totožnosti informátora, na základě jehož tvrzení Demokraté tento týden zahájili oficiální vyšetřování amerického prezidenta Donalda Trumpa pro obžalobu ze zneužití pravomocí. (Článek informátora popsal jako agenta služby CIA, který dříve pracoval v Bílém domě a disponoval odbornými znalostmi o Ukrajině.)
Rozhodnutí deníku zveřejnit podrobnosti kritizovalo mnoho čtenářů, včetně těch, kteří pracují pro bezpečnostní a zpravodajské služby. Objevovaly se názory, že život onoho informátora teď může být v ohrožení a že celá situace nejspíš odradí případné budoucí informátory.
Jejich obavy jsme předali výkonnému redaktorovi The Times Deanu Baquetovi, který na ně reagoval v diskuzi s redakcí Reader Center:
Prezident a někteří jeho příznivci zpochybnili důvěryhodnost informátora, který předložil informace, jež odstartovaly přelomový proces obžaloby. Sám prezident označil výpověď informátora za „slova bezpáteřního člověka“.
Chtěli jsme čtenářům poskytnout informace, které jim umožní udělat si o důvěryhodnosti informátora vlastní obrázek. Proto jsme se rozhodli zveřejnit o něm omezené množství informací, včetně skutečnosti, že pracuje pro nepolitickou instituci a že jeho žaloba je založena na důvěrné znalosti a porozumění chodu Bílého domu.