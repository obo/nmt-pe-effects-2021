# U této věty je možnost udělat si přestávku mezi korekturou. (64)
Astronomové poprvé zachytili pohlcení hvězdy černou dírou
Vědcům se poprvé podařilo zachytit, jak gigantická černá díra spolkla a roztrhala hvězdu.
Dle časopisu Astrophysical Journal vědci pozorovali, jak gravitační síla supermasivní černé díry deformuje a přitahuje hvězdu, která od nás byla vzdálená 375 milionů světelných let a svou velikostí přibližně odpovídala našemu Slunci.
Hvězda poté byla „vycucnuta do zapomnění“ při vzácném kosmickém jevu, který astronomové nazývají „slapové roztrhání“.
Satelit Transiting Exoplanet Survey Satellite (TESS), který úřad NASA používá jako teleskop určený k lovu planet, tuto událost vůbec poprvé zachytil v celém průběhu od začátku až do konce.
Na událost astronomy jako první upozornila celosvětová síť teleskopů. Astronomové poté svou pozornost obrátili na satelit TESS, jehož stálé pozorovací zóny určené k hledání vzdálených planet zachytily začátek tohoto dramatického jevu.
„Jak už tomu někdy v případě vědeckého pokroku bývá, za náš úspěch částečně vděčíme také náhodě,“ dodává Thomas Holoien, astronom z Carnegieho vědeckého institutu a vedoucí tohoto výzkumu.
Supermasivní černá díra se vyskytuje ve středu většiny galaxií, včetně naší Mléčné dráhy, a hvězdy do ní bývají vtaženy, pokud se ocitnou příliš blízko.
Obrovské gravitační síly černé díry hvězdu roztrhají na kusy. Část jejího materiálu je vržena do vesmíru a zbytek je pohlcen černou dírou a při svém zániku vytváří prstenec horkého a jasného plynu.
„Vedle toho, že se nám podařilo změřit rychlost, jakou se zvyšuje jas hvězdy, jsme pozorovali také pokles její teploty a jasu, což je mimořádné,“ dodává Thomas Holoien.
# U této věty je možnost udělat si přestávku mezi korekturou. (65)
Dodatek č. 1 ke Smlouvě o podnájmu bytu ze dne 13. května 2016
Níže uvedeného dne, měsíce a roku Marta Burešová, r. č.: 695604/3017, bytem: Radimova 8, Praha 6, 169 00, jako nájemkyně na straně jedné (dále jen „Nájemkyně“), a Karolína Černá, r. č.: 136205/891, bytem: Alfrédova 13, Praha 4, 142 00, jako podnájemkyně na straně druhé (dále jen „Podnájemkyně“), společně dále také jako „Smluvní strany“, uzavírají tento dodatek č. 1 ke Smlouvě o podnájmu bytu ze dne 13. května 2016 (dále jen „Dodatek č. 1“).
I.
Úvodní ustanovení
Dne 13. května 2016 Nájemkyně a Podnájemkyně uzavřely Smlouvu o podnájmu bytu, na jejímž základě Nájemkyně pronajala Podnájemkyni byt č. 4 (plocha 49 m²) o dispozici 1+1/L v přízemí bytového domu na adrese Praha 4, Alfrédova 13, PSČ 142 00, Kamýk (dále jen „předmětný byt“ a „Smlouva o podnájmu“), včetně vybavení uvedeného ve Smlouvě o podnájmu.
Vlastníkem předmětného bytu je bytové družstvo „Společenství vlastníků domu Alfrédova 13, Praha 4“, IČ: 123 45 678, se sídlem Praha 4, Alfrédova 13, PSČ 142 00 (dále jen „Bytové družstvo“).
Na základě prohlášení Nájemkyně ve Smlouvě o podnájmu vyjádřil manžel Nájemkyně (pan Martin Bureš, r. č.: 760305/3920) před podpisem Smlouvy o podnájmu bytu souhlas s jejím uzavřením.
Podpisem tohoto Dodatku č. 1 Nájemkyně dále prohlašuje, že její manžel také vyjádřil souhlas s tímto Dodatkem č. 1.
V článku III Smlouvy o podnájmu s názvem „Doba nájmu“ se Nájemkyně a Podnájemkyně dohodly, že předmětný byt bude Podnájemkyni pronajat na dobu určitou od 13. května 2016 do 31. prosince 2018.
II.
Předmět Dodatku č. 1
Vzhledem k tomu, že obě Smluvní strany mají zájem na pokračování smluvního vztahu založeného Smlouvou o podnájmu, dohodly se na prodloužení doby nájmu o další dva roky, tj. Podnájemkyně je oprávněna užívat byt do 31. prosince 2020.
Ostatní ustanovení Smlouvy o podnájmu zůstávají nezměněna.
III.
Závěrečná ustanovení
Tento Dodatek č. 1 nabývá účinnosti dnem podpisu oběma Smluvními stranami.
Tento Dodatek č. 1 je vyhotoven a podepsán ve 2 (slovy: dvou) kopiích, z nichž každá má platnost originálu.
Každá ze Smluvních stran obdrží jednu kopii.
V případě, že jakékoli ustanovení tohoto Dodatku č. 1 je nebo se stane neplatným či neúčinným, nebude to mít vliv na platnost a účinnost ostatních ustanovení tohoto Dodatku č. 1.
V takovém případě se Smluvní strany zavazují nahradit neplatná nebo neúčinná ustanovení tohoto Dodatku č. 1 ustanoveními, která jsou platná a účinná a která nejvíce odpovídají účelu tohoto Dodatku č. 1.
Dodatek č. 1 je dvojjazyčný.
V případě rozporu je rozhodující česká verze.
Smluvní strany tohoto Dodatku č. 1 prohlašují, že si Dodatek č. 1 přečetly a souhlasí s jeho obsahem, a že Dodatek č. 1 byl uzavřen svobodně a vážně a nikoli v tísni ani za výrazně nepříznivých podmínek.
Na důkaz výše uvedeného obě Smluvní strany níže připojují svůj vlastnoruční podpis.
V Praze dne 31. prosince 2018.
.....................
Karolína Černá, Podnájemkyně
.....................
Marta Burešová, Nájemkyně
# U této věty je možnost udělat si přestávku mezi korekturou. (66)
Letošní užší výběr děl ucházejících se o Turnerovu cenu, která se dotkla i tématu brexitu, bude od zítřka k vidění v anglickém městě Margate.
Dílo kolumbijského výtvarníka Oscara Murilla s názvem „surge (social cataracts)“ zobrazuje postavy sledující Severní moře, jejichž výhled na vodní plochu a evropský kontinent na druhé straně překrývá temné plátno. Co se nachází v dáli odhaluje jenom krátký výřez malířské plochy.
Jedná se o dílo jednoho z uchazečů o prestižní, a často kontroverzní, výroční cenu za umění, která se uděluje od roku 1984 umělcům s bydlištěm v Británii nebo britským rodákům žijícím v zahraničí.
Kurátorka Fiona Parryová vysvětluje, že Murillovo dílo odráží současnou politickou a sociálně-ekonomickou situaci ve Velké Británii. Skupina postav z papírové hmoty představuje globalizovanou pracovní sílu, zatímco černá látka zase „temnou současnost ve Spojeném království i na celém světě“.
Dodává: „Myslím, že myšlenka překážky ve výhledu, zejména směrem ven, je obecnější ideou, kterou lze vztáhnout k jakémukoliv místu na světě. To platí i pro smysl zaclonění světla. Domnívám se ale, že na plátně vidět i záblesk naděje tam, kde na obzoru prosvítá moře“.
Dílo Helen Cammockové „A Long Note“ ve formě videa zase zkoumá nedoceněnou úlohu žen v rámci hnutí za občanská práva v Derry (Londonderry) v Severním Irsku, která započala činnost v roce 1968. Video se také v širším měřítku řadí k třídním, rasovým a genderovým bojům koncem 60. let 20. století po celém světě.
Všechna díla budou vystavena v galerii Turner Contemporary v anglickém Margate od 28. září do 12. ledna 2020. Vítěz Turnerovy ceny za rok 2019 bude vyhlášen na slavnostním ceremoniálu 3. prosince.
Cena byla pojmenována po mistrovi krajinomalby 19. století J.M.W. Turnerovi. Pomohla proslavit výtvarníky Graysona Perryho, Damiena Hirsta nebo režiséra snímku „12 let v řetězech“ Stevea McQueena.
# U této věty je možnost udělat si přestávku mezi korekturou. (67)
ÚVOD
Hlavním faktorem, který přispívá k přeshraniční spolupráci, je postupné sjednocování obyvatel Evropy. Tato přeshraniční spolupráce je součásti širší územní spolupráce, která probíhá již více než 20 let.
Je také výchozím bodem společné zprávy nejvyšších kontrolních institucí dvou blízkých zemí:
„185 milionů občanů EU, tedy 37 % obyvatelstva, žije v pohraničních oblastech.
Často se jedná o okrajové, málo rozvinuté nebo okrajové oblasti – někdy tyto hranice bývají negativně zatíženy minulostí.
Hlavním cílem přeshraniční spolupráce je snížit vliv hranic jakožto správních, právních a fyzických překážek, řešit společné problémy a využívat potenciál, který dosud „ležel ladem“.
Programy se týkají různých příhraničních regionů: někdy hranice prochází mořem, jindy se jedná o vnitřní pozemní hranice EU nebo hranice s kandidátskými zeměmi.
Většina programů je dvoustranných, některé však zahrnují více než dvě sousední země (např. program pro jižní Pobaltí).
Programy trvají sedm let. Na všechny programy dohromady bylo v tomto období vyčleněno celkem 5,7 miliardy EUR.
„Mezi činnosti realizované v rámci programů patří: opravy a výstavba (rekonstrukce) přeshraničních silnic, cyklostezek nebo mostů; investice do přeshraničních odpadových systémů, zdravotnického vybavení, výzkumných středisek, protipovodňových opatření atd.; společná správa přírodních nebo turistických lokalit; rozvoj společných služeb pro místní obyvatelstvo; poradenství v otázkách zaměstnanosti; a vytváření tematických sítí a klastrů pro inovace.
Finanční prostředky jsou poskytovány pod podmínkou, že se na obou stranách hranice spojí organizace, jako jsou regionální orgány, univerzity či malé a střední podniky, a společně realizují projekty vycházející z potřeb příhraničního regionu.
Zástupci spolupracujících regionů, tematických ministerstev a dalších místních partnerů se pravidelně setkávají a rozhodují, které projekty budou podpořeny.
Tato jedinečná struktura má vést k udržitelné spolupráci, která bude pokračovat dlouho po ukončení programu.
Finanční prostředky jsou poskytnuty v případě, že partneři z obou stran hranice budou spolupracovat a splní alespoň dvě z následujících podmínek: společné financování, společné personální obsazení, společná příprava a společná realizace projektu.“
V rámci partnerství jsou úkoly a odpovědnost za přípravu, provádění, financování a kontrolu projektových činností jasně definovány a rozděleny mezi příslušné partnery.
Hlavními atributy jsou: společný výběr vedoucího partnera; společná příprava projektu a žádostí; uzavření společné dohody o partnerství podepsané všemi partnery; převzetí plné odpovědnosti vedoucího partnera za realizaci projektu; celkové platby obdrží vedoucí partner, který je následně rozdělí na příslušné partnery projektu.
Podporu lze poskytnout způsobilým projektům, které jsou realizovány v krajích a okresech sousedících se společnou hranicí.
# U této věty je možnost udělat si přestávku mezi korekturou. (68)
Známe důvod rozhodnutí The Times zveřejnit podrobnosti o totožnosti informátora
Deník The Times ve čtvrtek zveřejnil exkluzivní podrobnosti o totožnosti informátora, na základě jehož tvrzení Demokraté tento týden zahájili oficiální vyšetřování amerického prezidenta Donalda Trumpa pro obžalobu ze zneužití pravomocí. (Článek informátora popsal jako agenta služby CIA, který dříve pracoval v Bílém domě a disponoval odbornými znalostmi o Ukrajině.)
Rozhodnutí deníku zveřejnit podrobnosti kritizovalo mnoho čtenářů, včetně těch, kteří pracují pro bezpečnostní a zpravodajské služby. Objevovaly se názory, že život onoho informátora teď může být v ohrožení a že celá situace nejspíš odradí případné budoucí informátory.
Jejich obavy jsme předali výkonnému redaktorovi The Times Deanu Baquetovi, který na ně reagoval v diskuzi s redakcí Reader Center:
Prezident a někteří jeho příznivci zpochybnili důvěryhodnost informátora, který předložil informace, jež odstartovaly přelomový proces obžaloby. Sám prezident označil výpověď informátora za „slova bezpáteřního člověka“.
Chtěli jsme čtenářům poskytnout informace, které jim umožní udělat si o důvěryhodnosti informátora vlastní obrázek. Proto jsme se rozhodli zveřejnit o něm omezené množství informací, včetně skutečnosti, že pracuje pro nepolitickou instituci a že jeho žaloba je založena na důvěrné znalosti a porozumění chodu Bílého domu.
# U této věty je možnost udělat si přestávku mezi korekturou. (69)
Čína tvrdí, že nikdy nevedla žádnou válku ani nenapadla cizí zemi
Čína v pátek uvedla, že nevyvolala „jedinou válku nebo konflikt“ a „nezabrala ani metr“ cizího území, čímž odmítla jakoukoliv diskuzi na téma války s Indií v roce 1962.
„Čína vždy vynakládala veškeré možné úsilí řešit spory o územní a námořní vymezení hranic prostřednictvím jednání a diskuzí,“ uvedla oficiální zpráva zveřejněna čtyři dny před 1. říjnem, kdy se země chystala oslavit 70. výročí vedení vládnoucí Komunistické strany Číny.
„Čína podniká reálné kroky vedoucí k ochraně světového míru. Za posledních 70 let nevyvolala Čína jedinou válku ani konflikt a nezabrala ani metr cizího území,“ uvedl dokument s názvem „Čína a svět v nové éře“.
Tato oficiální zpráva sice vyzdvihla „mírový vzestup“ Komunistické strany Číny, ale už nezmínila o krvavé válce s Indií z roku 1962 a o rozsáhlých územích, zejména v oblasti Aksai Čin, okupovaných Čínou.
Spor o čínsko-indickou hranici, který se týká 3 488 km dlouhé „linie aktuální kontroly“, zůstal nevyřešen. Čína také tvrdí, že 
Arunáčalpradéš je součástí Jižního Tibetu, s čímž Indie nesouhlasí.
Zvláštní zástupci obou zemí zatím podstoupili 21 kol jednání o vyřešení hraničního sporu.
Kromě války v roce 1962 měly Indie a Čína v oblasti Doklam v roce 2017 velkou vojenskou pohotovost, když se Lidová osvobozenecká armáda pokusila položit silnici poblíž úzkého indického úseku Siliguri (též nazývaného Kuřecí krk), která by se spojila se severovýchodními státy v oblasti, kterou si nárokoval i Bhútán.
Nakonec byl spor vyřešen diplomaticky, načež obě strany stáhly své vojáky.
Čína měla také zásadní vojenský konflikt s Vietnamem v roce 1979. Nárokuje si totiž celé Jihočínské moře, ačkoliv Vietnam, Malajsie, Filipíny, Brunej a Tchaj-wan se území také domáhají.
„Čína zcela vyřešila problémy týkající se vymezení pozemních hranic s 12 ze 14 sousedních zemí a vymezila námořní hranici mezi Čínou a Vietnamem v Tonkinském zálivu,“ uvádí oficiální zpráva s tím, že od reformy a otevření v roce 1978 země zredukovala své ozbrojené síly „o více než čtyři miliony“.
Dvoumilionová mohutná čínská armáda stále zůstává tou největší na světě.
# U této věty je možnost udělat si přestávku mezi korekturou. (70)
DOPORUČENÍ
Společné doporučení NKU a NIK se týká zlepšení monitorovacího systému, zejména důsledným přidělováním správných ukazatelů sledování pro všechny specifické cíle prioritní osy operačního programu.
Obecně je také nezbytné usilovat o vytvoření ukazatelů sledování na úrovni programu i jednotlivých projektů, které pomohou zlepšit operativní ověření plnění stanovených účinků.
Poznámky a doporučení vyplývající z auditů provedených na obou stranách hranice jsou zahrnuty do samostatných auditních zpráv NKU a NIK na CD.
SDĚLENÍ
Zpráva byla vypracována v českém, anglickém a polském jazyce a byla podepsána předsedy nejvyšších kontrolních institucí České republiky a Polska.
# U této věty je možnost udělat si přestávku mezi korekturou. (71)
Nainstalujte ovladače bezdrátového USB modemu z disku CD
Zkontrolujte, zda nastavení vašeho účtu neobsahuje blokované kontakty.
Zjistěte, zda jsou ovladače bezdrátové karty aktivní a zda je tlačítko bezdrátového připojení v počítači připojeno.
Pro instalaci programu vložte disk CD s programem nebo spusťte soubor .EXE a postupujte podle pokynů na obrazovce.
Na stránkách Gmail obnovte svůj účet.
Ujistěte se, že hra je kompatibilní s Windows 8. Tuto informaci naleznete na obalu hry nebo v návodu k obsluze.
Můžete se zaregistrovat v klientské oblasti na stránkách Zon.
K propojení portu WAN routeru s druhým koncem modemu budete potřebovat síťový kabel. Po propojení obě zařízení vypněte a znovu připojte.
Otevřete Obchod Play a nainstalujte aplikaci.
Stiskněte klávesy Ctrl + Shift + Del a poté vyberte „vymazat historii procházení“.
Program Malování Windows poskytuje ve výchozím nastavení. Používat můžete také i bezplatné programy, jako je GIMP, nebo profesionální placené programy, jako je Photoshop.