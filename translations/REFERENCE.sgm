<tstset trglang="en" setid="pe-effort" srclang="any">
<doc sysid="ref" docid="audit_i" origlang="en">
<seg id="1">ÚVOD</seg>
<seg id="2">Rozvíjející se společenství obyvatel Evropy je hnací silou přeshraniční spolupráce jako nedílné součásti širší územní kooperace, která je součástí našich životů posledních 20 let.</seg>
<seg id="3">Nechme tedy toto společenství poskytnout úvodní slovo k této společné zprávě dvou nejvyšších kontrolních institucí sousedících zemí:</seg>
<seg id="4">„185 milionů občanů EU (tedy 37 % populace) žije v pohraničních oblastech.</seg>
<seg id="5">Tyto oblasti jsou obvykle málo rozvinutá a okrajová území, často jsou pozůstatkem temnějších částí dějin Evropy.</seg>
<seg id="6">Hlavním cílem přeshraniční spolupráce je pomoci ke zmírnění existence hranic jakožto administrativních, právních a fyzických bariér a dále napomoci rozvoji dřímajícího potenciálu hraničních regionů.</seg>
<seg id="7">Programy pokrývají různé hraniční regiony: některé pokrývají přímořské oblasti, jiné vnitrozemské hranice v rámci EU nebo hranice sdílené s kandidátskými zeměmi.</seg>
<seg id="8">Většina programů je bilaterálních, ale některé zahrnují i více než dvě sousední země.“</seg>
<seg id="9">Programy trvají sedm let a je na ně z rozpočtu EU vyčleněno celkem 5,7 mld. EUR.</seg>
<seg id="10">„Programy zahrnují následující aktivity: opravy a rekonstrukce přeshraničních silnic, cyklistických stezek a mostů, investice do přeshraničních systémů pro nakládání s odpady, zdravotnických zařízení, výzkumných středisek, protipovodňových opatření atd., společnou správu přírodních lokalit nebo rozvoj turistických cílů, rozvoj společných služeb pro místní obyvatelstvo, poradenství v otázkách zaměstnanosti, vytváření tematických sítí a klastrů pro inovace.</seg>
<seg id="11">Podpora z programu je poskytnuta pod podmínkou, že organizace z obou stran hranice (například regionální úřady, univerzity nebo malé a střední podniky) se spojí za účelem realizace projektů, které vycházejí z potřeb hraničního regionu.</seg>
<seg id="12">Představitelé spolupracujících regionů, relevantních ministerstev a dalších místních partnerů se pravidelně scházejí a rozhodují, které projekty budou podpořeny.</seg>
<seg id="13">Tento systém by měl vést k udržitelné formě spolupráce i poté, co samotný program skončí.</seg>
<seg id="14">Finanční prostředky jsou poskytnuty s podmínkou, že projektoví partneři z obou stran hranice spolupracují způsobem, který naplňuje alespoň dva z následujících čtyř znaků: společná příprava, společná realizace, společný personál, společné financování.“</seg>
<seg id="15">V rámci partnerství jsou úkoly a odpovědnost za přípravu, realizaci, financování a kontrolu aktivit projektu jasně definovány a rozděleny příslušným partnerům.</seg>
<seg id="16">Mezi hlavní atributy partnerství patří: společná volba vedoucího partnera, společná příprava projektu a žádosti, uzavření společné dohody o partnerství podepsané všemi partnery, převzetí celkové zodpovědnosti za realizaci projektu vedoucím partnerem, celkové platby podpory přijímá vedoucí partner a provádí jejich převod příslušným partnerům projektu.</seg>
<seg id="17">Podpořeny mohou být způsobilé projekty realizované na území krajů a vojvodství přiléhajících ke společné hranici.</seg>
</doc>
<doc sysid="ref" docid="audit_r" origlang="en">
<seg id="1">DOPORUČENÍ</seg>
<seg id="2">Společné doporučení NKÚ a NIK se týká zlepšení monitorovacího systému zejména s ohledem na konzistentní stanovení řádných monitorovacích indikátorů pro všechny specifické cíle prioritní osy operačního programu.</seg>
<seg id="3">Všeobecně je také nutné usilovat o stanovení takových indikátorů na úrovni programu i projektů, které umožní spolehlivější ověření plnění stanovených dopadů.</seg>
<seg id="4">Poznámky a doporučení vyplývající z kontrol provedených na obou stranách hranice jsou zahrnuty v samostatných kontrolních závěrech NKÚ a NIK na CD.</seg>
<seg id="5">KOMUNIKÉ</seg>
<seg id="6">Zpráva byla vyhotovena v českém, anglickém a polském jazyce a podepsána prezidenty nejvyšších kontrolních institucí České republiky a Polské republiky.</seg>
</doc>
<doc sysid="ref" docid="bible" origlang="en">
<seg id="1">Na počátku stvořil Bůh nebe a zemi.</seg>
<seg id="2">Země pak byla nesličná a pustá, a tma byla nad propastí, a Duch Boží vznášel se nad vodami.</seg>
<seg id="3">I řekl Bůh: Buď světlo! I bylo světlo.</seg>
<seg id="4">A viděl Bůh světlo, že bylo dobré; i oddělil Bůh světlo od tmy.</seg>
<seg id="5">A nazval Bůh světlo dnem, a tmu nazval nocí. I byl večer a bylo jitro, den první.</seg>
<seg id="6">Řekl také Bůh: Buď obloha u prostřed vod, a děl vody od vod!</seg>
<seg id="7">I učinil Bůh tu oblohu, a oddělil vody, kteréž jsou pod oblohou, od vod, kteréž jsou nad oblohou. A stalo se tak.</seg>
<seg id="8">I nazval Bůh oblohu nebem. I byl večer a bylo jitro, den druhý.</seg>
<seg id="9">Řekl také Bůh: Shromažďte se vody, kteréž jsou pod nebem, v místo jedno, a ukaž se místo suché! A stalo se tak.</seg>
<seg id="10">I nazval Bůh místo suché zemí, shromáždění pak vod nazval mořem. A viděl Bůh, že to bylo dobré.</seg>
<seg id="11">Potom řekl Bůh: Zploď země trávu, a bylinu vydávající símě, a strom plodný, nesoucí ovoce podlé pokolení svého, v němž by bylo símě jeho na zemi. A stalo se tak.</seg>
<seg id="12">Nebo země vydala trávu, a bylinu nesoucí semeno podlé pokolení svého, i strom přinášející ovoce, v němž bylo símě jeho, podlé pokolení jeho. A viděl Bůh, že to bylo dobré.</seg>
<seg id="13">I byl večer a bylo jitro, den třetí.</seg>
<seg id="14">Opět řekl Bůh: Buďte světla na obloze nebeské, aby oddělovala den od noci, a byla na znamení a rozměření časů, dnů a let.</seg>
<seg id="15">A aby svítila na obloze nebeské, a osvěcovala zemi. A stalo se tak.</seg>
<seg id="16">I učinil Bůh dvě světla veliká, světlo větší, aby správu drželo nade dnem, a světlo menší, aby správu drželo nad nocí; též i hvězdy.</seg>
</doc>
<doc sysid="ref" docid="china" origlang="en">
<seg id="1">Čína tvrdí, že nikdy nevyprovokovala žádnou válku ani nenapadla cizí zemi</seg>
<seg id="2">Čína v pátek uvedla, že nikdy nevyprovokovala „žádnou válku či konflikt“ ani „nenapadla jediný kousek“ žádné cizí země, čímž se vyhýbá jakékoli spojitosti s válkou s Indií v roce 1962.</seg>
<seg id="3">„Čína se vždy snažila řešit spory o územní i námořní nároky prostřednictvím vyjednávání a konzultací,“ uvedlo oficiální prohlášení, které bylo zveřejněno čtyři dny před oslavou 70. výročí vlády Komunistické strany Číny (CPC) v zemi, které připadá na 1. října.</seg>
<seg id="4">„Čína chrání světový mír reálnými činy. Za posledních 70 let Čína nevyvolala jedinou válku nebo konflikt ani nenapadla jediný kousek cizí země,“ stojí v prohlášení s názvem „Čína a svět v nové době“.</seg>
<seg id="5">Prohlášení, které zdůrazňuje „mírový vzestup“ CPS, se nijak nezmiňuje o krvavé válce z roku 1962 s Indií a o rozsáhlých oblastech, zejména v Aksai Čin, které Čína okupovala.</seg>
<seg id="6">Hraniční spor mezi Čínou a Indií týkající se 3 488 km dlouhé Linie aktuální kontroly (LAC) zůstal nevyřešený. Čína také tvrdí, že Arunáčalpradéš je součástí jižního Tibetu, což Indie zpochybňuje.</seg>
<seg id="7">Dosud obě země uspořádaly 21 kol jednání zvláštních zástupců, kteří se pokoušeli hraniční spor vyřešit.</seg>
<seg id="8">Kromě války v roce 1962 hrozilo mezi Indií a Čínou vypuknutí většího vojenského konfliktu u Doklamské náhorní plošiny v roce 2017, když se Čínská lidová osvobozenecká armáda (PLA) pokusila vybudovat železnici poblíž úzkého indického koridoru Kuřecí krk, který spojuje západní a východní část Indie v oblasti nárokované také Bhútánem.</seg>
<seg id="9">Nakonec bylo vše vyřešeno diplomatickou cestou a obě strany stáhly své vojenské jednotky.</seg>
<seg id="10">V roce 1979 došlo také k velkému vojenskému konfliktu mezi Čínou a Vietnamem. Čína si nárokuje svrchovanost nad celým Jihočínským mořem. Avšak Vietnam, Malajsie, Filipíny, Brunej a Tchaj-wan také vznášejí územní nároky na tuto oblast.</seg>
<seg id="11">„Čína dosáhla úplného vyřešení problémů týkajících se vymezení suchozemských hranic s 12 ze svých 14 sousedních zemí a vymezila čínsko-vietnamskou námořní hranici v zálivu Beibu,“ uvedlo čínské prohlášení a vyzdvihlo fakt, že od reforem a otevření země zahraničnímu obchodu v roce 1978 Čína snížila počet svých ozbrojených sil „o více než čtyři miliony“.</seg>
<seg id="12">Se dvěma miliony vojáků zůstává čínská armáda stále největší ozbrojenou silou na světě.</seg>
</doc>
<doc sysid="ref" docid="dare" origlang="en">
<seg id="1">'Jak se opovažujete?' projev Thunbergové v OSN inspiroval nizozemské protestující proti změnám klimatu</seg>
<seg id="2">Tisíce nizozemských dětí nešly do školy, aby se v pátek mohly připojit ke globální stávce proti klimatickým změnám, při které zablokovaly provoz a ptaly se svých vládnoucích představitelů, „jak se opovažujete?“ s odkazem na projev dospívající švédské aktivistky Grety Thunbergové v OSN.</seg>
<seg id="3">Jeden z účastníků drží během protestního pochodu kresbu zobrazující švédskou ekologickou aktivistku Gretu Thunbergovou, aby vyzval k akci proti změnám klimatu, v Haagu, Nizozemí, 27. září 2019. REUTERS/Piroschka van de Wouw</seg>
<seg id="4">Účast na pochodu v Haagu překonala očekávání, organizátoři odhadovali dav čítající asi 35 000 lidí. Policie byla nucena přesměrovat pochod na prostornější místo.</seg>
<seg id="5">Thunbergová, 16 let, měla tento týden na půdě Organizace spojených národů v New Yorku vášnivý projev poté, co se miliony lidí na celém světě minulý pátek připojily k protestu proti klimatickým změnám na začátku summitu OSN o klimatu.</seg>
<seg id="6">„Tato stávka bude mít mnohem větší efekt, pokud lidé budou stále veřejně protestovat, nejen dnes, ale i v budoucnu, a budou se toho účastnit různé druhy lidí ze všech oblastí života,“ řekl protestující Reinder Rustema.</seg>
<seg id="7">Za zvuku dunících bubnů a s portréty Thunbergové prošli demonstranti centrem města s nápisy: „Za naši dobrou Gretu,“ „Nebuďte fosilní blázni,“ a „Vy zemřete stářím, my zemřeme kvůli změnám klimatu.“</seg>
<seg id="8">„Rozumím jejich obavám, věřím, že budou vyslyšeni,“ řekl nizozemský premiér Mark Rutte novinářům na tiskové konferenci pořádané v rámci protestů. „Předložili jsme velmi ambiciózní návrhy, jak se s těmito problémy vypořádat. Musíme to však udělat rozumným přístupem, a také se díky tomu vytvoří nová pracovní místa.“</seg>
<seg id="9">Krátký projev Thunbergové vyvolal nadšení na začátku summitu, jehož cílem bylo mobilizovat vládu a firmy, aby celosvětově snížily emise uhlíku do ovzduší, které v loňském roce dosáhly rekordního maxima, a to i přes varování vědců v předchozích desetiletích.</seg>
<seg id="10">„Všechno je špatně. Neměla bych být tady. Měla bych být zpátky ve škole na druhé straně oceánu, přesto si všichni přicházíte k nám mladým lidem pro naději. Jak se opovažujete?“ mluvila a její hlas se chvěl emocemi.</seg>
<seg id="11">Nizozemsko se 17 miliony obyvatel vyrobilo v roce 2017 méně než 7 % veškeré energie z udržitelných zdrojů, ve srovnání s 15 % v Německu a více než polovinou veškeré energie ve Švédsku.</seg>
<seg id="12">Vláda se zavázala snížit emise CO2 z roku 1990 na polovinu do roku 2030, ale do roku 2017 dosáhla snížení o pouhých 13 %.</seg>
<seg id="13">Thunbergová se v pátek zúčastnila protestních akcí v Kanadě, kde se v Montrealu sešli vedoucí pracovníci leteckých společností USA, aby diskutovali o cílech emisí z letadel.</seg>
</doc>
<doc sysid="ref" docid="hole" origlang="en">
<seg id="1">Poprvé bylo zaznamenáno, jak černá díra pohltila a roztrhala hvězdu</seg>
<seg id="2">Poprvé bylo zaznamenáno, jak obrovská černá díra pohltila a rozervala hvězdu.</seg>
<seg id="3">Hvězda podobná našemu Slunci, která byla vidět ze vzdálenosti 375 milionů světelných let, se zdeformovala a prudce klesla do gravitačního tahu ohromné černé díry, uvedli vědci v časopise Astrophysical Journal.</seg>
<seg id="4">Poté byla roztrhaná během vzácného kosmického jevu, který astronomové označují jako slapové roztržení hvězdy.</seg>
<seg id="5">Satelit NASA pro vyhledávání planet, Transiting Exoplanet Survey Satellite – TESS – poprvé zachytil podrobný průběh tohoto procesu od začátku do konce.</seg>
<seg id="6">Astronomové použili k určení jevu síť dalekohledů po celém světě, než se podívali přes TESS, jehož sledovací zóny, určené k objevování vzdálených planet, zachytily začátek dramatické události.</seg>
<seg id="7">Thomas Holoien, astronom na Carnegie Institution for Science vedoucí výzkum, uvedl: „Byla to opravdu kombinace náhody a štěstí, a přesně tohle někdy potřebujete, pokud se máte ve vědě posunout kupředu.“</seg>
<seg id="8">Hvězdy jsou vcucnuty, když se příliš přiblíží k velké černé díře, která se nachází v centru většiny galaxií, včetně Mléčné dráhy.</seg>
<seg id="9">Působivé gravitační síly černé díry hvězdu roztrhají, část jejího materiálu odlétne do vesmíru a zbytek pohltí černá díra, která přitom vytvoří kotouč z horkého, jasného plynu.</seg>
<seg id="10">Holoien dodal: „Konkrétně jsme schopni změřit rychlost, při které se začne rozjasňovat, a také jsme pozorovali pokles teploty a záři, která je jedinečná.“</seg>
</doc>
<doc sysid="ref" docid="leap" origlang="en">
<seg id="1">Nainstalujte ovladače bezdrátového modemu USB z disku CD-ROM</seg>
<seg id="2">Zkontrolujte nastavení svého účtu a vyhledejte blokované kontakty.</seg>
<seg id="3">Zkuste zkontrolovat, zda jsou ovladače bezdrátové karty aktivní, a jestli je tlačítko bezdrátového připojení na počítači připojeno.</seg>
<seg id="4">Pro instalaci programu stačí pouze vložit CD s programem nebo spustit soubor .exe a postupovat podle pokynů k instalaci.</seg>
<seg id="5">Zkuste obnovení účtu na stránce gmailu.</seg>
<seg id="6">Ujistěte se, zda je hra kompatibilní se systémem Windows 8. Zkontrolujte to na obalu hry nebo v návodu k obsluze.</seg>
<seg id="7">Zaregistrovat se můžete v klientské oblasti na stránce Zon.</seg>
<seg id="8">Budete potřebovat síťový kabel pro propojení portu WAN routeru a modemu na druhé straně. Potom obě zařízení vypněte a znovu zapojte.</seg>
<seg id="9">Zkuste se připojit k Play Store a aplikaci nainstalovat.</seg>
<seg id="10">Stačí stisknout k Ctrl + Shift + Del a vybrat možnost „Vymazat historii procházení“.</seg>
<seg id="11">Systém Windows nabízí program Malování ve výchozím nastavení. Můžete také použít programy zdarma, jako je GIMP, nebo profesionální programy jako Photoshop, za který musíte zaplatit.</seg>
</doc>
<doc sysid="ref" docid="lease" origlang="en">
<seg id="1">Dodatek č. 1 ke Smlouvě o podnájmu bytu ze dne 13. května 2016</seg>
<seg id="2">Níže uvedeného dne, měsíce a roku uzavírají Marta Burešová, r. č. 695604/3017 bytem: Radimova 8, Praha 6, PSČ: 169 00 jako nájemkyně na straně jedné (dále jen "nájemkyně") a Karolína Černá, r. č. 136205/891 bytem: Alfrédova 13, Praha 4, PSČ: 142 00 jako podnájemkyně na straně druhé (dále jen "podnájemkyně") společně dále také jako „smluvní strany“ tento Dodatek č. 1 ke Smlouvě o podnájmu bytu ze dne 13. května 2016 (dále jen jako „Dodatek č. 1“)</seg>
<seg id="3">I.</seg>
<seg id="4">Úvodní ustanovení</seg>
<seg id="5">Dne 13. května 2016 byla mezi nájemkyní na straně jedné a podnájemkyní na straně druhé uzavřena Smlouva o podnájmu bytu, na základě které nájemkyně přenechala podnájemkyni do užívání byt č. 4 (výměra 49 m²) o velikosti 1+1/L v 1. nadzemním podlaží domu v Praze 4, Alfrédova 13, PSČ: 142 00, k. ú. Kamýk (dále též "předmětný byt" a dále jen jako „Smlouva o podnájmu bytu“), a to včetně ve Smlouvě o podnájmu bytu blíže specifikovaného vybavení a příslušenství.</seg>
<seg id="6">Vlastníkem předmětného bytu je bytové družstvo „Bytové družstvo Alfrédova 13“, IČ: 123 45 678, se sídlem v Praze 4, Kamýk, Alfrédova 13, PSČ: 142 00 (dále jen "Bytové družstvo").</seg>
<seg id="7">Na základě prohlášení učiněného nájemkyní ve Smlouvě o podnájmu bytu vyjádřil manžel nájemkyně (pan Martin Bureš, r. č.: 760305/3920) před podpisem Smlouvy o podnájmu bytu svůj souhlas s uzavřením Smlouvy o podnájmu bytu.</seg>
<seg id="8">Nájemkyně podpisem tohoto Dodatku č. 1 pak prohlašuje, že i s tímto Dodatkem č. 1 vyjádřil její manžel souhlas.</seg>
<seg id="9">V čl. III Smlouvy o podnájmu bytu, nazvaném „Doba podnájmu“, se nájemkyně a podnájemkyně dohodly, že předmětný byt bude podnájemkyni přenechán k užívání na dobu určitou od 13. 5. 2016 do 31. 12. 2018.</seg>
<seg id="10">II.</seg>
<seg id="11">Předmět Dodatku č. 1</seg>
<seg id="12">Vzhledem k tomu, že obě smluvní strany mají zájem na dalším trvání vztahu založeného Smlouvou o nájmu bytu, dohodly se prodloužení nájmu o další dva roky, tj. nájemkyně je oprávněna předmětný byt užívat až do 31. 12. 2020 včetně.</seg>
<seg id="13">Ostatní ustanovení Smlouvy o nájmu bytu zůstávají nezměněna.</seg>
<seg id="14">III.</seg>
<seg id="15">Závěrečná ustanovení</seg>
<seg id="16">Tento Dodatek č. 1 nabývá platnosti a účinnosti dnem podpisu oběma smluvními stranami.</seg>
<seg id="17">Tento Dodatek č. 1 je sepsán a podepsán ve 2 (slovy: dvou) stejnopisech, z nichž každý má platnost originálu.</seg>
<seg id="18">Každá smluvní strana obdrží jeden stejnopis.</seg>
<seg id="19">V případě, že některé ustanovení tohoto Dodatku č. 1 je, či se stane neplatným nebo neúčinným, není tím dotčena platnost ani účinnost ostatních ustanovení tohoto Dodatku č. 1.</seg>
<seg id="20">Smluvní strany se v takovém případě zavazují nahradit neplatné nebo neúčinné ustanovení tohoto Dodatku č. 1 ustanovením platným a účinným, které bude nejvíce odpovídat účelu tohoto Dodatku č. 1.</seg>
<seg id="21">Dodatek je dvojjazyčný.</seg>
<seg id="22">V případě sporu je rozhodující česká verze.</seg>
<seg id="23">Smluvní strany prohlašují, že si Dodatek č. 1 přečetly, že s jeho obsahem souhlasí a že Dodatek č. 1 byl uzavřen svobodně, vážně, nikoliv v tísni za nápadně nevýhodných podmínek.</seg>
<seg id="24">Na důkaz těchto skutečností připojují účastníci této Smlouvy svůj vlastnoruční podpis.</seg>
<seg id="25">V Praze, 31. 12. 2018.</seg>
<seg id="26">.....................</seg>
<seg id="27">Karolína Černá, podnájemkyně</seg>
<seg id="28">.....................</seg>
<seg id="29">Marta Burešová, nájemkyně</seg>
</doc>
<doc sysid="ref" docid="monsoon" origlang="en">
<seg id="1">Prodloužené monzunové období přineslo povodně a chaos do mnoha částí Indie</seg>
<seg id="2">Monzunové období v Indii se prodloužilo téměř o měsíc, během kterého nebývale silné dešťové srážky způsobily úmrtí lidí kvůli zříceným budovám a hnití mnoha plodin.</seg>
<seg id="3">Monzuny v severní Indii obvykle ustupují do začátku září, ale průměrný měsíční úhrn srážek v tomto měsíci byl o 37% nad hodnotou normálu. Pokud bude situace přetrvávat i po zbývajících několik dní, bude to podle odborníků indického meteorologického ústavu nejdéle, kdy za poslední desetiletí monzun ustoupil.</seg>
<seg id="4">V mnoha oblastech země stále silně prší, nejnověji ve městě Púne v západní Indii, kde přívalové deště ve středu a ve čtvrtek způsobily úmrtí několika lidí a zmatky kvůli zříceným budovám.</seg>
<seg id="5">Domy byly zaplavené a lidé se brodili ulicemi vodou až na kolena na místech běžně viditelných jen ve výšce monzunu.</seg>
<seg id="6">Další města, jako jsou Kalkata, Lakhnaú a Haidarábád, také zažila silné srážky. Ve státě Uttarákhand na severu země způsobily dlouhodobé deště rozsáhlé škody na domovech lidí.</seg>
<seg id="7">Monzun také přišel později než obvykle. Mnoho oblastí trpělo nedostatkem vody a zemědělci se připravovali na možné sucho.</seg>
<seg id="8">Prodloužené monzunové období nevidí farmáři rádi. „Takové množství deště není v této roční době normální. Způsobuje – momentálně u zelí, fazolí, hrášku a rajčat – hnilobu mojí zeleniny,“ řekl Prakash Mehra, malý farmář z Bhimtalu v Uttarákhandu.</seg>
<seg id="9">Pro spotřebitele znamená dopad zpožděného a nyní déle trvajícího monzunu zvýšení ceny cibule, základní složky indických pokrmů. Cibule se prodává za 80 rupií (cca 1 libra) za kilogram ve městech, jako je Dillí a Bombaj, na rozdíl od běžné ceny 20 rupií (23 pencí).</seg>
<seg id="10">Ohroženy jsou také společenské akce. Velkým festivalem je Dussehra slavená 8. října, kdy Hindové vztyčují obří komiksové podobizny Rávany, postavy z hinduistického eposu Rámájana, který se okázale pyšní hustým knírem a poťouchlým úsměvem.</seg>
<seg id="11">Upálení Rávany symbolizuje triumf dobra nad zlem. Ale vzhledem k tomu, že podobizna je vyrobena z papíru, pokud bude monzun pokračovat, Rávana by se mohl smát naposledy.</seg>
</doc>
<doc sysid="ref" docid="turner" origlang="en">
<seg id="1">Letošní užší výběr výtvarných děl oceněných Turnerovou cenou bude od zítřka vystavený v Margate a na pořadu bude Brexit.</seg>
<seg id="2">Kolumbijský umělec Oscar Murillo v díle „Přepětí (sociální katarakty)“ zobrazuje lidské postavy hledící ven na Severní moře, ale s pohledem na vodu a evropský kontinent na druhé straně moře zakryté tmavým plátnem, jen s malým náznakem toho, co leží za poodkrytým pruhem plátna.</seg>
<seg id="3">Dílo je jedním ze čtyř vybraných příspěvků na prestižní a často spornou výroční výtvarnou cenu, která byla založena v roce 1984 a je udělována umělcům z Británie nebo umělcům, kteří se v Británii narodili, ale žijí v zahraničí.</seg>
<seg id="4">Kurátorka Fiona Parryová vysvětluje, že Murillova práce se zaměřuje na současnou politickou a sociálně-ekonomickou situaci ve Velké Británii. Skupina figur vyrobených z papírové drti představuje globalizovanou pracovní sílu, zatímco černá látka symbolizuje „temnotu soudobého okamžiku ve Spojeném království i v celém světě“.</seg>
<seg id="5">Dodala: „Myslím, že se jedná o širší myšlenku bránění ve výhledu, pohledu na zevnějšek, opravdového pohledu kamkoli. A to gesto blokování světla. Ale myslím, že zde stále existuje záblesk naděje, plátno je poodkryté, a na obzoru vidíte jen moře.“</seg>
<seg id="6">Videoklip Helen Cammockové A Long Note zase zkoumá přehlíženou roli žen v hnutí za občanská práva v Derry/Londonderry v Severním Irsku, které začalo v roce 1968. Dílo navazuje na širší globální třídní, rasové a genderové boje na konci 60. let.</seg>
<seg id="7">Všechna díla budou vystavena v Turnerově galerii současného umění v Margate od 28. září do 12. ledna 2020 a výherce ceny Turner 2019 bude vyhlášen na slavnostním ceremoniálu 3. prosince.</seg>
<seg id="8">Cena byla pojmenována po malíři krajin JMW Turnerovi, který žil v 19. století, a díky ní se proslavili Grayson Perry, Damien Hirst nebo režisér filmu 12 let v řetězech Steve McQueen.</seg>
</doc>
<doc sysid="ref" docid="vaping" origlang="en">
<seg id="1">Úmrtí v USA by mohla vést k zákazu vapování a elektronických cigaret ve Skotsku</seg>
<seg id="2">Ministři uvažují o zákazu reklamy na elektronické cigarety a vapingové produkty.</seg>
<seg id="3">Premiérka potvrdila, že v „nadcházejících měsících“ proběhnou debaty o tom, jak bude vláda postupovat.</seg>
<seg id="4">Nicola Sturgeonová řekla, že pokud důkazy podpoří další posun v prodeji těchto produktů, její vláda nebude „váhat“ a podnikne příslušné kroky.</seg>
<seg id="5">Občas se objevují onemocnění související s vapováním, které si vyžádalo další dva lidské životy, čímž se celkový počet úmrtí zvýšil na 11.</seg>
<seg id="6">Vapování – při kterém se inhaluje směs vyrobená obvykle z nikotinu, vody, rozpouštědel a aromat – je považovaný za alternativu kouření, která může člověku pomoci s kouřením přestat, ale jeho bezpečnost není dosud zcela známa.</seg>
<seg id="7">V USA však po kouření e-cigaret onemocnělo záhadnou plicní chorobou více než 500 lidí. Úřady uvedly, že za poslední týden byly hlášeny stovky dalších případů.</seg>
<seg id="8">První úmrtí na Floridě a v Georgii bylo oznámeno v úterý a ve středu. V současné době byly zaznamenány případy onemocnění ve 38 státech, přičemž v osmi státech došlo k úmrtím.</seg>
<seg id="9">Zatímco většina pacientů uvedla, že užívala produkty obsahujících THC, což je psychoaktivní složka konopí, pacient, který ve středu zemřel v Georgii, holdoval „silnému nikotinovému vapování“.</seg>
<seg id="10">V Centru pro kontrolu a prevenci nemocí (CDC) je více než 100 zaměstnanců, kteří vyšetřují příčiny záhadné choroby, a varovali občany před kouřením elektronických cigaret, dokud nebude více poznatků, zejména pokud jsou tyto produkty upravované nebo koupené „z neověřeného zdroje“.</seg>
<seg id="11">Premiérka uvedla, že skotská vláda začala sledovat vývoj v USA i jinde „ihned“ po prvních případech úmrtí, která byla přičítána vapování.</seg>
<seg id="12">Poukázala na to, že k dnešnímu dni nebyly v Evropě zaznamenány žádné případy úmrtí způsobené vapováním.</seg>
<seg id="13">„Náš přístup je preventivní, a proto jsme ve Skotsku již začali uplatňovat nejpřísnější regulační opatření z celé Evropy k vapingovým produktům,“ uvedla.</seg>
<seg id="14">„Evropská směrnice o tabákových výrobcích omezuje reklamu na elektronické cigarety a zajišťuje, aby e-kapaliny neobsahovaly složky, o nichž je známo, že jsou škodlivé.</seg>
<seg id="15">„Směrnice také omezuje koncentraci nikotinu v e-kapalinách.</seg>
<seg id="16">„Ve Skotsku jsme také zavedli maloobchodní rejstřík a povinný systém ověřování věku a financovali jsme sekce pro obchodní normy ve všech administrativních regionech, abychom zajistili, že maloobchodníci budou předpisy dodržovat.</seg>
<seg id="17">„V následujících měsících budeme jednat o zavedení úplného zákazu reklamy a propagace vapingových produktů.“</seg>
<seg id="18">Dodala: „Je důležité zdůraznit, a my všichni si musíme zapamatovat, že tyto produkty jsou relativně nové, a proto se jejich účinky na zdraví stále zkoumají. Ještě je dobře neznáme, a proto jsme zvolili v této věci velmi opatrný přístup.</seg>
<seg id="19">„To je možná důvod, proč je používání e-cigaret ve Skotsku relativně málo rozšířené.“</seg>
<seg id="20">„I nadále budeme evidovat všechny důkazy, abychom podnikli veškeré kroky nezbytné k zajištění ochrany lidí před případnou újmou na zdraví.“</seg>
<seg id="21">„I když už máme nejpřísnější regulační opatření týkající se těchto produktů, pokud na základě důkazů vyplyne, že je potřeba udělat další kroky... nebudeme váhat je podniknout.“</seg>
</doc>
<doc sysid="ref" docid="whistle" origlang="en">
<seg id="1">Proč The Times zveřejnily podrobnosti o totožnosti oznamovatele</seg>
<seg id="2">Ve čtvrtek noviny The Times zveřejnily exkluzivní podrobnosti o totožnosti oznamovatele, jehož prohlášení vedlo tento týden demokraty k zahájení ústavního vyšetřování proti prezidentu Trumpovi. (Článek informoval o tom, že oznamovatel je úředníkem C.I.A., který byl předtím detailně zasvěcen do práce v Bílém domě a měl odborné znalosti o Ukrajině.)</seg>
<seg id="3">Mnoho čtenářů, včetně těch, kteří pracují v oblasti národní bezpečnosti a zpravodajských služeb, zkritizovalo rozhodnutí novin zveřejnit tyto podrobnosti, přičemž prohlašovali, že to může ohrozit život dotyčné osoby a mít odrazující účinek na další případné oznamovatele.</seg>
<seg id="4">Jejich obavy jsme přednesli Deanu Baquetovi, šéfredaktorovi novin, který na ně reagoval v diskusi se čtenářským centrem:</seg>
<seg id="5">Prezident a někteří z jeho příznivců zpochybnili důvěryhodnost oznamovatele a jím dodané informace, které vyvolaly proces ústavního vyšetřování. Samotný prezident označil zprávu oznamovatele za „politickou práci hackera“.</seg>
<seg id="6">Rozhodli jsme se zveřejnit jen několik podrobností o oznamovateli – včetně skutečnosti, že pracuje pro nepolitickou agenturu a že jeho stížnost je založena na důvěrném poznání a porozumění Bílého domu – protože jsme chtěli poskytnout čtenářům informace, díky kterým si vytvoří vlastní úsudek o tom, zda je nebo není důvěryhodným člověkem.</seg>
</doc>
</tstset>
